  Obester Czirákj az nap éjtszakára
        Népet őszve huzza maga szállására,
        És tűzeket rakatt kastély udvarára,
        Maga is dűl oda készétett ágyára.

  Sok féle beszédben s- tréfákban éjtszakát
        A’ vitézek tőltik, némellyik gyujt pipát,
        Avval könnyebéti üdőnek unalmát,
        Némelly beszél mesét, némelly mond fabulát,

  Némellyik emlétti, hogy Magyar országban
        Jobb volna nyugodni most a’ tollas ágyban,
        Hogy sem az félelmes nyughatatlanságban
        Tűrni, és szenvedni káros fárodságban.

  Az másik felelé: „Kéntelenek arra
        Nem voltunk, hogy gyűjjűnk az idegen hadra
        Tőrvényeink ellen, ha nem ha magyarra
        Prussus gyűnő othon, ugy álhatnánk talpra.”

  Harmadik: „már aztot el kőll felejteni,
        Lajtán túl lehetett aztot emlétteni,
        Most csak arról szűkség tanácsot ejteni,
        Miképpen kőllessék a’ prussust veszteni.

  Hol, mikor és mikint őtet fől verhessűk,
        Őszve szerzett s- rakott kincsét el nyerhessűk,
        Ragadmányból győjtett pénzét el vehessűk,
        Ennek módgyát éjjel s- nappal is keressűk,

  Ugy, hogy el végezvén hadat vitézséggel,
        Hazánkba térhessűnk kővér nyerességgel,
        Melly kőltséget tettűnk kárral, vesztességgel,
        Aztot meg terétsűk két interessével.”

  Negyedik azt mondgya: az katonasága
        Ugy használ néki, hogy minden gazdagsága
        El pusztul, el romlik talán még az háza
        Is, és éri dolgát felejthetetlen kára.

{}

  Mulatság hasznossabb s- őrvendetesb volna,
        Ha láthatná, miként gazdasága folna,
        Nappal szorgoskodni dolgárul gondolna,
        Éjjel puha párnán csöndessen nyugodna.

  Regvel meg tekentvén vidám gabonákat,
          Réteket, szőlőket, nevelkedő fákat;
          Ki vinné magával a’ vadász kutyákat,
          És szerezne nyársra való vadacskákat.

  Ebédet, vacsorát jó izűen s- bátran
          Lehetne kőlteni tetző mulatságban,
          De itt a’ mint nappal, ugy az éjtszakákan
          Fárodni, vigyázni kőll minden órákan.

  Sem ebéd bizonyos, sem pedig vacsora,
          Dologtul nem szűnet késő avagy kora,
          Szolgálatot kéván minden fertál óra,
          Mert nem is gondolni, mikor kiált: lóra!

  Sokszor félig meg főlt ételt kőll el hadni,
          Sokszor asztal főllűl kőlletik szaladni,
          Senki had folásnak nem tud határt adni,
          Nem tud órát, napot s- üdőt annak szabni.

  Eőtődik: „ez semmi, de gondold a’ telet,
          Hideg havas essőt, czigánt kénzó szelet,
          Nyári szomjusággal emésztő nagy hevet,
          Ezek ellen hitván juhász talál helet,

  Mert nyáron akolban az arnyékra fekszik,
          Télen gunyhójában jó tűzzel melegszik,
          Ha mit egyet meg uny, más tetczőt cselekszik,
          Jó bort vagy fris vizet iszik, a’ mint tetszik.

  De mi, ha hideg van, sik mezzőben fázunk,
          Zápor esső miát gyakran meg is ázunk,
          Sűtő nap ellen sincs árnyék tartó házunk,
          Jó bort hétben egyszer alig iszik százunk.

{}

  E’ mellet koplalunk főlőttébb nagy sokat,
          Ki nem unta rágni már az profuntokat,
          Zab lésztből tormával kevert gombóczokat,
          Viznél alább való árpa gőz lugokat?

  Ruhástúl mindenkor, mindenkor fegyverben,
          Lovaknak pediglen lenni kőll nyergekben,
          Nem tudhatni, élte romlik melly szegletben,
          Embernek nem tudni halálát melly helyben.”

  Midőn igy más és más versőngő beszéddel
          Vitézek tőrődnek, az homálos éjjel
          El megy, és Horizon fől jőn szekerével,
          Patrolba megy Fercsák, Csiba, hat vitézzel.

  Ezek Ullersdorffot kerűlik, vigyáznak,
          Mint vándorló vadak, kik barmot csapáznak,
          Gyakor fűleléssel sok felé halasznak,
          Allodva neszeznek, semmit sem csatáznak.

  Ki az erdő felé egy uton ballagnak,
          Tomboló járásból ott némelly neszt kapnak,
          Meg hajolván főldre fűleket le raknak,
          És ugy valóságat az eránt halgatnak.

  Fercsák János sugva jelenti Csibának,
          A’ táján emberek bizonyossan járnak
          Gyalog, de nem tudom, prussusok vagy mások;
          Mennyűnk odéb, mi az, hogy nyilván meg lássuk.

  Előbre mozdulván gyalogságot látnak,
          Sőtétben futkozni, mindgyárt reá kiáltnak,
          De hogy jel kérésre szólló szájt nem tátnak,
          Vélék, hogy prussusok, gyorsan puskát rántnak.

  Hármat egymás után lőnek karabinnal,
          Azzal viszsza hozzánk térnek serény innal,
          Mondgyák, gyűn a’ prussus leselkedő csinnal,
          Lovas, gyalog kőszőnt ezentűl ón kinnal.

  Már a’ tűznél lévők mélly álomban estek,
          Fárodván, hogy hoszszas beszédeket nyestek,
          Tollas ágyot, párnát még nem is kerestek,
          De hogy pattantottak azok, a’ kik lestek,

{}

  Ugrának hirtelen, ide s- tova kapnak,
          Ezek az álláshoz lovakért szaladnak,
          Azok fegyvereket markossan ragadnak,
          Nevelik szivekben árját az haragnak.

  Groff is hirtelenűl serkenvén álmából,
          Nem késvén fől ugrik tábori ágyából,
          Hogy fől űllőn, oda hozták állásából
          Lovát lovászai kastél udvarából.

  Kapitán lieutenant akar űlni lóra,
          Kiáltya gyermekinek, hogy hozza ki, szkora;
          Kik tótul nem tudtak azt itélték, kora
          Fől kelni, kapitán lieutenant azt mondgya.

  Eőlbej János is maid riva fakadott,
          Mivel lovászára későben akadott.
          Kapitan lieutenant kaput bé csapatott,
          Vettetvén reája egy kéz terh lakatot;

  Hogy ha érkeznének hirtelen kuruczok,
          Ne lehessen reánk nyilt egyenes uttyok,
          Mig az akadálon vesződnek, el futtyok
          Káros szorulásnak őrvénnyét ugy tudgyok.

  Szorgos a’ készület s- iszonyu mindenűtt,
          Vélnéd, hogy prussus már a’ zárt kapuhoz gyűtt,
          Ezentűl daragont oldalainkba sűtt,
          Rend nélkűl ki lépűnk az udvarból edgyütt,

  És egy dombos helyre otton telepedűnk,
          Csoportos állásra őszve keveredűnk,
          Őr állókat kőrős kőrűl rendeltetűnk,
          Készen várván prussust, ha gyűn ö ellenűnk.

  Gyűn azonban hajnal szárnyos paripáján,
          Két élő dárdáját kék ég karimáján
          Bocsátván, mint sőtét főlhő kőzt szivárván,
          Az homált űldőzi nagy egek határján.

{}

  Minden kis veréték, az melly vagy magárul
          Le csurdul, vagy pedig tajtékos lovárul,
          Harmat győngyé válik, s- a’ mi főld gyomrábul
          Ki gyűn, meg ujjéttya, és az meg vidámul.

  Ujjulnak zőldellő szép leveles erdők,
          Ujjullnak pázitos és virágos mezzők,
          Ujjullnak hivessen lengedező szellők,
          Hegyek, vőlgyek, ég, főld és minden levegők.

  Frissűl minden patak és zengő folyások,
          Frissűl minden csurgó s- zobogó források,
          Minden féle fűvek, kertbéli virágok,
          Fa levél és győkér, ki tenésztő ágok.

  Fut pedig homálla kormos éjtszakának,
          És fől jön őrőme nyárja virrattának,
          Már mindent ki mutat délje csillagjának,
          Mutattya határát ullersdorffi háznak.

  Nézűnk minden felé a’ tágos térségre,
          Ullesdorffi határ béli kerekségre,
          De sohol sem akad szeműnk ellenségre,
          Hanem hogy mindenek állnak csőndességre.

  Tekéntnek vitézek világgal egymásra,
          Némellynek kard nem volt kőtve oldalára,
          Némelly sűveg nélkül űlt lova hátára,
          Sok mentét vagy dolmánt s- ővet hagyott hátra.

  Ebből comediát, mihelt eszre vették,
          Hogy nincs prussus, tettek, és egymást nevették,
          Őrőműkben viszsza járásokat vették,
          Lárma okát egytűl, mástul is kérdették.

  Melly is, mint nevezni szokták, volt vak lárma;
          Mert a’ mit prussusnak mondott kinek szájja,
          Volt azon tizen két parasztoknak száma,
          Kiket estve kűldőtt groff ki a’ strására.

{}

  Osztán a’ tiszteket groff őszve hivattya,
          Jelen nem lévőknek orderit irattya,
          Hogy holnap Braunára megy és azt vitattya,
          Ha másképp nem lehet, tűzzel ki irtattya.

  Azért már álgyukat képes kerekekre,
          A’ szakállasokat pedig szekerekre
          Rakatta, és bizta tudós mesterekre,
          S- ollyas hivatalban forgott emberekre.

  Vannak menykővei rontani bástyákat,
          Tüzes mesterség, és ha szűkség kévántot,
          Szurkos koszorukat, tűz őntő labdákat,
          Kinkőbül, gyántábul timporált gránnátot.

  Ezekkel pandurság hogy első hajnalban
          Indulván előre, ballagjon el lassan,
          Lovasság utánna megy nap fől bujatban;
          De hibált szerencse ezen akaratban.

  Mivel egy kapitán grofftul Ullersdorffon
          Maradott bizonyos executiokon,
          Maga némelly néki, hogy hihető, spion,
          Vit Glatzban hirt, hogy itt husz esztraiger vijon.

  „Feles gyalogsággal gyűn számtalan lovas,
          Mindeniknek feje, mint medvének, borzas,
          Álgyúkat is hoznak, uram, itt ne mulass,
          Mert ha késől, vagy rab lész, vagy meg esz a’ vass.”

  Hisz kapitán hamar az hazug polgárnak,
          Hirtelen szerződik farára lovának,
          Viszsza kiált, mennyen frissen, katonának,
          A’ kik is utánna gyorsan szaladának.

  Csavargos utakon bujkálódott, szalatt,
          Hol darabos hegynek oldalán, hol alatt, 
          Hol tetején futott; hullandozva maradt
          A’ katona tőle, sok maid tőrt is nyakat.

{}

  Groffhoz lélektelen hogy azonban jutott,
          Zugó melle ott is hasomlétott fujótt,
          Beszélli, ellenség utánna mint futott,
          Mint kerűlt s- mint bujkált, mint kézben nem jutott.

  Ezen groff fől indult, irtt tiszteknek mindgyárt,
          Hogy ellenség járja ullersdorffi határt,
          Vigyazzanak azért, s- kerűllék a’ hinárt,
          Ha láthattyák módgyát, rajtok űtni nem árt.

  A’ Braunára való készűlet s- menetel
          Ez uttal és napon szűkség, maradgyon el,
          Hogy ha itten járunk kévánt szerencsével,
          Bronauhoz leszűnk nagyobb reménséggel.

  Ez is vak lárma volt, ok nélkűl szaladott
          Kapitán, mert prussus oda nem szakadott,
          Ki sem űtőtt Glatzbul, hanem bent halgatott,
          Vélvén minden helyben hogy magyar rakodott.

  Ullersdorffi ur is ir Czirákj groffnak,
          Hogy mihelest hirét hallá prussusoknak,
          S- tűle el menése lett a’ magyaroknak,
          Hogy bizonyos hirét meg tudgya azoknak,

  Mindgyarást el kűldvén egy kémet az utra,
          Meg tanétván, hogy ha nem talál prussusra,
          Ló háton vagy gyalog jődőgelő trupra,
          Tehát vegye uttyát a’ glatzi kapura.

  Tegye commendanshoz várba bé járottyát,
          Mondván, hogy ajánlja igaz szolgálattyát,
          Izeni szűntelen magyaroknak zsoldgyát
          Rajta; kéri, kűlgyő orvosul gyalogját.

  Mert untalan ezen szédőlőgnek, járnak
          Azok és a’ vőrős kőpenyeges ráczok,
          Ha egy el megy regvel, estve gyűnek mások,
          Kőll tőlűnk ki telni hirtelen tartások.
{}

  Nem lehet miáttak békével maradni,
          Sőrt, szénát, abrakat elegendőt adni
          Kőll nékik; tudgyák, bort nem lehet itt kapni;
          De még is praebendát akarnak ki szabni.

  Három vagy négy ezer mindenestűl száma
          Lehet, de el vannak szerte széllel hánva,
          Pandurok hevernek halbersverti várba,
          Van talán három száz Groffen Ort határba.

  Tiszt uram kűldgyőn ki jó erős portákat,
          Űzesse el ezen koborló sáskákat,
          Nem félnek, nem igen tartnak istrázsákat,
          Annyira meg vetik prussus katonákat.

  Ullersdorffi urnak ez volt izenete,
          Mellynek Czirákitul vala eredete,
          Hogy ki vegye, tudgya ezen keresete,
          Mit vél a’ commendans, minémő ereje

  Vagyon néki Glatzban? Készűle el menni,
          Vagy álhatatossan akar várba lenni,
          Vagy magyarok ellen igyekzik mit tenni?
          Talán illy fartéllyra meg fogja izenni.

  Az mint az kedvessen veszi, és ajánla
          Viszont szolgálattyát, de nagyon sajnálla,
          Hogy nincs módgya, az mit joval, hogy probálla,
          Olly kevés vitézzel Glatz várat strázsálla.

  Azok is főlőttib félnek magyaroktul,
          Őrdőgőkkel bagzott buger panduroktul,
          Ha ki kűldettnék is commendans uroktól,
          Viszsza szalasztatnák esztraigi truppoktul.

  Eő maga is immár nagyon eszre vette,
          Hogy magyar mindenhá magát felestette,
          Szarta pandurt ördőg mindenűt hintette,
          Ki leg inkáb népét esztelenétette.

{}

  És hogy királlyának irtt, hogy segétsege
          Mert ha nem jőn, nyilván Glatznak erőssége
          Veszni fog, de vagyon annak is szűksége,
          Népre azért vagyon kevés reménsége.

  Jővén nép azon lesz, hogy urát segétse,
          Ártó ellenségét veszélbe merétse,
          Őszve rontsa, vegye és szillel térétse,
          Mint ravasz rókákat, kezére kerétse.

  Igy groff értekezvén Glatz és prussus felől,
          Hogy nem igen készét portát onnéd belől,
          Sőt, a’ fal kőzőtt is nagy félelemben hűl,
          Kapitán is futott éppen semmi elől.

  Savanyó haraggal tőbbi boszonkodnak,
          Hogy olly szemtelenűl mások bokrosodnak,
          Minden madár rőppenésre lármáskodnak,
          Hasztalan fárodni nagyon sajnálkodnak.

  De groff is magában oktalan félelmét
          Vádolla, szemtelen lett lárma tételét,
          Hogy el hallasztotta fel tett menetelét
          Braunára, rontván jeles készűletét.

  Nem levén mit tenni, gyűll meg uj boszura,
          El is készűl másnap menni Braunára,
          Orderét elöre adgya három trupra,
          Kik mennyenek korán holnap Vallisfurtra.

  Maga is dél után oda fől fog menni,
          Élés éránt addig rendelést kőll tenni,
          Hogy fogyatkozásban groff ne fogjon lenni,
          Egyre egész hadat ott kévánván venni.

  Azonban egy csoport kurucz a’ határra
          Glatzból ki ballagot, gondolván praedára,
          Akad groff Czirákj oszve gyűlt hadára,
          Ki szagolván őket, kapnak paripára.

{}

  Utánnak eredvén, mint kegyetlen kányák,
          A’ vándorló prussust szerte széllel hánnyák,
          Rabbá tenni, vágni s- meg őlni nem szánnyák,
          Sőt, hogy nem veszthetik mind el, aztot bánnyák,

  Mivel hamar Glatzba sarkantyuzott loval
          Be kaptak, és várbul dőrgőttek álgyuval,
          Magyarok kapitánt egyet fogtak húszszal,
          A’ kik kőzül sokan voltak sebes hussal.

  Ón miát éltében soknak vég szakadott,
          Soknak hátán, fején vér patak fakadott,
          Sok válrul a’ kard él be falt nagy darabot,
          Sok pofán pediglen nagy vőlgyet harapot.

  Barókával fejét kapitán fődőzte,
          De fényes vass éltűl azt meg nem őrőzte,
          Mert meg nyillot sebje, mig bé nem kőtőzte,
          Böven piros vérét okádta s- öntőzte.

  Egyet mi kőzűlűnk kemény szajú lova
          Prussus kőzé kapott, azt bé vitték fogva,
          Szabolcs vármegyéből volt ezen katona.
          Agyon lővettetett Stéglicz Illés lova,

  De maga is csak nem látott szőrnyű halált,
          Mert csippeje kőrűl prussus globics kaszált,
          Még is fonalára éltének nem talált,
          Eővét el szaggatta, s- egy kis sebet kapált.

  Kiért ő is gerjed fel méltó haragra,
          Igyekezik vágni kuruczot darabra,
          Ki vont kardot azért emeli magasra,
          S- onnéd mint egy menykő le tünik kalpagra;

  Az le dűlt, s- dűltében a’ fegyvere zőrőg,
          Más csapással szabla csontya kőzőtt csőrőg,
          Lelke azért torkán párállik és hőrőg,
          S- ugy el válik élte ez világtul őrők.

  Meg szállott volt már groff, midőn gyütt postája,
          Hogy mint járt előre indétott portája,
          Őrűl rajta, gyorsan izen, hogy hozzája
          Szaporán kűldessék raboknak a’ száma,

{}

  Azokkal egy spiont és sok leveleket,
          Hoz a’ táborárul királnak melleket,
          Kikből meg értette igyekezeteket
          Prussusoknak, s- arra vált jőveteleket.

  Eők hol létét, uttyát az űdő folyáshoz
          Teszi, és fontolla, ha menne Bronához,
          És annak kezdené kőllő ostromához,
          Mellet nem szabhatni két három órához;

  Mennyi űdőt, napot foglalna magában,
          És esnék e’ város vagy nem hatalmában?
          Kit prussus meg tudván nyilván hamarjában
          Utazna, s- tehetne nagy kárt is hadában.

  Ha kézben vehetné, vallon bent maradni
          Jobb volna e’, vagy fől gyujtani s- el hadni?
          Vagy ha pruss ott érni, mit kőllne halladni?
          Vagy ha meg szorétna, mit s- merre szaladni?

  Tisztek groffal edgyűtt tanácsot kezdenek,
          Sokat gondolkodnak, mit cselekedgyenek:
          Meg várgyák? előtte vagy viszsza mennyenek,
          Vagy csak átolkodva ostromot tegyenek?

  Végre azt végezék, hogy őszve csoportra
          Viszsza nyomodgyanak halbersverti postra,
          És a’ körűl kőzel fekvő hajlékokra,
          S- onnéd vigyázzanak prussus szándékokra.

  Jőnnek Cseh országból hogy minémő okkal
          Olly sok ezer számu fegyveres truppokkal,
          Ugy mi viszsza térűnk lovas magyarokkal,
          S- telekes bocskoros gyalog pandurokkal.

  Eredtűnk azonban a’ viszsza menésre,
          És alig érkeztűnk az utnak felére,
          Egyszersmind rivadó trombita jelére,
          Egy fenyves sziliben lőlűnk ellenségre.

  Egy kurucz kapitán levéllel Glatz várbul
          Ki kűldetett vala groffhoz commendanstul,
          Jelenti, ordere vagyon a’ királytul,
          Hogy mindgyárt meg szűnnyék a’ hadakozástul.
          
{}

  Kéri azért, groff is az ellenkezéstűl,
          Tartóztassa népét az fegyverkezéstűl,
          Remélli, groffnak is az éránt tisztyétűl
          Ordere érkezend késedelem nélkűl.

  Ennek ugyan okát ők még bizonyossan
          Nem tudgyák, de vélik, hiszik is nyomossan,
          Hogy király, királyné békességet moston
          Egy más kőzőtt tettek, csináltak hasznossan.

  Királyi ordernek groff Czirákj mássát
          Meg veti, nem láttya mig királly irását;
          Azért a’ kapitán viszsza trombitássát
          Kűldi Glatzban, s- érte kéri commendánsát.

  Azont is el hozzák, még is kételkedik,
          De mind azon által még sem ellenkedik,
          Czirákj népestűl edgyütt csőndesedik,
          Azonban kezére levél vetemedik,

  Mellyben generalis irván parancsollya:
          Ellenző űldőzés hogy tovább ne folna,
          Viszsza huzza, ha kint mi portája volna,
          Mert prussusnak velűnk frigyes már a’ dolga.

  Azért immár senkit ne kűldgyön csatára,
          Hanem mind az által vigyázzon magára,
          Vigyázzon szemessen mindenkor hadára,
          Ne talán tőrtennyék hogy valami kára.

  Népestűl fog még most glatzi tartományban
          További ordérig maradni, s- a’ várban
          Mit csinál a’ prussus, kémje gyakran járjon,
          Akar e’ maradni, vagy van indulásban?
