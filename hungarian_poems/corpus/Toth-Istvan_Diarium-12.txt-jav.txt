  Immár minden felől vagy nagy táborába,
        Vagy pedig fal kőzé, Prága várossába
        Űzetvén franczia, bé ment szorosságba,
        S- aszszony népe szállott el hagyott sok sánczba.

  Mint gyors le folyása vagyon a’ Moldvának
        Trojátul Libinre, Prága várossának
        Egy szép kerék mezző jobb felén partyának
        Vagyon, kin tábora fekűtt francziának.

  Mezző tág térségét el lepte a’ tábor,
        Látczotván mindenűt a’ sok fehér sátor,
        Sok sánczal, álgyukkal erős lévén, bátor,
        Noha kőrnyül fogta egész németh tábor.

  Nagyon fogyatkoztak már az eledelbül,
        Kevés gyütt városbul, semmi egyéb helybűl;
        Lóó, ember egyeránt koplalt kivűl, belöl,
        Magyar, németh téltván élést minden felől.

  Városbul franczia, kivűl pedig németh
        Egymásnak szemébe boszonkodva nézett,
        Mint két szomju sárkány, ha őszve nem férhet,
        Egy másra haraggal hánnak, fujnak mérget.

  Királynénak hada várost kőrűl fogta,
        Ellenséget, lakost őszve szorétotta,
        Sok helyrül álgyuit ellene gyujtotta,
        Aczél kősziklákkal sánczait rontotta.

  De az franczia is számtalan álgyukkal,
        Tűzes mesterséggel, szurkos koszorukkal
        Felelt onnéd belől, és gyakran truppokkal
        Németre ki csapott, volt iszonyu sokkal.

  Szertelen nagy város, számtalan bástyái,
        Bástyákan sánczai s- erős batriai,
        Baterián pedig gyomros deliai,
        Kikböl köszöntetnek királyné strásai.

{}

  Őr-álló truppokat sokszor szillel szorta,
        Mivel sok jajjal járt ércz terhe csoportya,
        Soknak kezét, lábát vagy fejét el horta,
        Életet is rontott szaggatva gyakorta.

  Leg nagyobb ereje királyné népének
          Fehér hegynél fekűtt, ott is ki terének
          A’ francziák, gyakran károkat tevének,
          Vetvén véget számos muskatér éltének.

  Álgyukat rontának sánczban felesseket,
          Nagyobbaknak őszve vágták kerekeket,
          Gyujtó lyukjaiban vertek vass szegeket,
          Ragadtak városba bé is némellyeket.

  De bizony nem soká kivűl kóborlának,
          Mert nagy vér ontással viszsza nyomatának,
          Életet kard miát sokat fogyatának,
          Sok vért szerte szillel mezzőn hullatának.

  Főképpen az magyar hajdu emberkedett,
          Viadal kőzepén szivre keménykedett,
          Franczia vérére el kegyetlenedett,
          Fene oroszlánkint retteneteskedett.

  Halált vetö vasbul elsőben kőszőntőtt,
          S- fűtyölő labdával sokat főldre döntőtt,
          Az után mészarló pallossal vért őntőtt,
          Sok éhezett testtűl szabadétván lőlkőt.

  Első lővis miát sokan sebesedtek,
          Az mi részűnkrül is nem kevessen estek,
          Mint hogy két óránál tovább veszekedtek,
          Egy másra álgyut is sokat sűtőgettek.

  A’ holt test mindenűt szillel és rakásban,
          Mint a’ sűrű kive derék aratásban
          Látczik mezzőn, hevert porban, vérben, sárban,
          Merre bé üzetett fal kőzé a’ várban.

  Nem meszsze várostul vagyon Mansfeld kertye,
          Abban sok franczia magát őszve verte,
          De onnéd vitezűl népünk ki heverte,
          S- álgyuját sánczával ennyihányt el nyerte.

{}

  Kőllőtt hozzá jutni véres fárodsággal,
          Mivel ollyan vala fartélos módgyával,
          Hogy bár Márs nyult volna hozzá Bellonával,
          Mint oriasok ellen égben tett probával:

  Adott volna munkát eleget és dolgot,
          Adott volna hevet és boszontó gondot,
          Szűkség lett volna uj mesterséges okot
          Keresni, találni győzésre uj módot.

  Ezen űdő alatt egy kapitán állott
          Száz magyar szablával Trojánál s- vigyázott
          Ellenségnek szándékára, éjtszakákat
          És napokat tőltvén otton ennyihányat.

  A’ tőbbi pediglen egy vőlgyőn táborban
          Telepedett, némelly hevert a’ sátorban,
          Sétált némelly dombra, nézett a’ városban,
          Hágván kivűl épűlt nagy czifra házokban,

  A’ kikben némellyek pusztétnak, rabolnak,
          Praedáért fol s- alá sokan vándorolnak.
          Midőn kivül belől igy a’ dolgok folnak,
          És egy másik ellen álgyuk szólton szólnak,

  Huszon kilencz napján Sz Jakab havának,
          Sőtétes űdején homály éjtszakának,
          Nagy száma táborbul ki jőtt francziának,
          Hogy élést táborban vinnének, hoznának.

  Ide válogatott leg jobb lovassága,
          Ide derék erős lovas vasassága,
          Sok harczon, sok csatán forgott dragonsága,
          Ki mind maga kőnnyű, mind jó paripája.

  Azt mondották, hogy hat ezeren valának,
          Gyalogok utánnak sokan ballagának,
          Kik az erdő alatt lesben maradának,
          Hogy lovas meg futván, onnéd ártonának.

  Tudván, magyaroknak, a’ kik ott vigyáznak,
          Tőbbi távul lévén, igen kevés számok,
          Azért az kuruczok, mint sivó sárkányok,
          Elő lovagolván, rájok rohanának.

{}

  Szintén hogy ki nyilt szép hajnal hasadása,
          Akkor esett első puska pattanása,
          Mindgyárt mind két félnek nagy rivalkodása,
          Hallatott kardoknak szőrnyű csattagása.

  Mindent, az mint lehet, Imre Ferencz tészen,
          De kis truppja ellen kurucz erőt vészen,
          Noha addig vagyon vitézűl, merészen,
          Mig maga kapitán fogollá nem lészen.

  De meg lővén lovát kemény puskázásban,
          Le rogyik, és maga ott esik fogságban,
          Ellenség rohanván hirtelen nyakában,
          Meg fogja és viszi gyorsan bé Prágában.

  Fejetlen vitézek fognak szaladáshoz,
          Mint gyermekek, nem lén kapni mihez máshoz,
          Segétségért kűldtek ugyan groff Forgácshoz.
          De még ő népével készűl a’ csatához,

  Addig a’ kuruczok szerencséhez fértek,
          Űldőzéstűl meg sem állottak és tértek,
          Mig kegyelmet tőlők kilenczen nem kértek,
          Úgy szűntek meg ezzel, hogy Proszikhoz értek.

  Táborunkban nagyon terjedvén a’ lárma,
          Vitézek rezzennek trombita szavára,
          Készétti fegyverét ki ki ártojára,
          El kegyetlenedvén vére ontójára.

  Mint a’ fene medvék, a’ kikre találnak
          Fekve barlangjában, a’ midőn vadásznak,
          Bántódva méreggel teli ki ugrálnak,
          Vadászt, hálót rontnak, szillel vernek, hánnak.

  És igy tesz a’ szomju nap keleti sárkán,
          Igy a’ libiai vad nyőstén oroszlán,
          Midőn ártó látszik fias fészke táján,
          Mint magyar cselekszik ellenségét látván.

{}

  És bizony ha tisztek ellent nem állnának,
          Ép rend tartás nélkűl harczra szaladnának,
          S- noha senkit elő el nem bocsattának,
          Még is sokan lopva előre futának.

  Azonban csinálnak mindenűt truppokat,
          A’ kik nagy szaporán el mérik uttyokat,
          Hogy meg segéthessék a’ szegény futokat,
          S- viszsza francziára hajtsák boszujokat.

  Groff Czirákj első fől űlt a’ lovára,
          Népét el rendeli harczolók modgyára,
          Haragos maga is tűzes francziára,
          Készét globicsokat forró boszujára.

  Megy Forgács leg elő Károli népével,
          Utánna Erdődi Szluha nemessével,
          Beleznaj János önnőn seregével,
          Prosziki járt uton mennek hevességgel.

  Czirákj bal kézre szőlő hegyen által
          Megy nemes hadával sőrény vágtatással,
          Mezzőre ki jutván hangos rikaltással,
          Csap a’ francziára vitéz bátorsággal.

  Kit látván, mint hajós, ha szőrnyű cometát
          Űstőkős vilammal égen villogni lát,
          Siet futva parthoz le kőtni hajóját,
          Tudván, veszélt jővend a’ cometa és kárt,

  Rettennek is sokan illen látásokra,
          Mert szokott az dűlni kárral országokra,
          Vagy jel a’ sok nemzet gyászos halálokra,
          Vagy elő jelenség hadakozásokra.)

  Kurutzság rettenik erős magyaroktul,
          Nem is ellenkezik, hanem viszsza fordul,
          Fordulásban köztők sok sebesűl, sok hull,
          Rabokká is esnek sokan a’ futókbul.

  Érkezik az alatt népestűl Forgács is,
          Érkezik Erdődi és baro Szluha is,
          Magok hadaival érkeznek mások is,
          Puskáz groff Czirákj francziára most is.

{}

  Már az dragonyosok egy truppját meg nyomta,
          Számos czifra tisztet le vetett ón gombja,
          Sok vér szerte szillel mezzőben ki omla,
          Maid őnnőn általa egész sereg romla.

  Ember őlő szablák mindenűtt villagnak,
          Szőrnyű harsagással a’ puskák ropognak,
          Egymás ártalmára élők szorgoskodnak,
          Az haldoklók pedig sebekben jajgatnak.

  Vastag fűst nagy porral őszve egyeledve,
          Mintha ott gyulladna most ki Ethna hegye,
          S- menne Vesuvusnak fől az gőz melegje,
          Tollongva koválog égbe keveregve.

  Nagy keserves jajjok sok felől hallatnak,
          Fájdalmas kénokban keservén jajgatnak,
          Sok erős jó fegyver törések harsagnak,
          Sok kardok el tőrnek, puskák el szakadnak.

  Sik mezző kőzepén vagyon egy dombocska,
          A’ mellé franczia magát öszve vonta,
          És onnéd népűnket kétszer viszsza nyomta,
          Mert mint méh megy kasbul, ugy ránk makját szorta,

  S- meg fosztá Károlit zászló tartóságtul,
          Kővesdit a’ glóbics és hadnagyságábul,
          Barsi Gyűrki Andrást ugy élők számábul,
          Millert kűldi Pest vár megyei hadábul.

  Az egész seregek itt már őszve gyűltek,
          Francziára sűrűn karabinyok sűltek,
          Sokan bátorsággal rajta mérgesültek,
          És mesztelen kardal futva reá dűltek.

  Beleznaj János a’ jobb szárnyán vagyon,
          Éles fringiával ő dolgozik nagyon,
          Készti a’ francziát, hogy viszsza szaladgyon,
          Mert véres patakot metsz s- csinál sokakon.

  Forgács egész népét haragos torkával
          Mint trojai Stentor biztattya szavával,
          Sörénkedik ki ki éles pallossával
          A’ szép hirért, névért kemény bátorsággal.

{}

  Itt már az ellenség mindennek kezén volt,
          Sok jó vitéz ember sebesedett, sok holt,
          Czirákj kardja is sok francziát csokolt,
          Kiknek nyilt sebekbűl bőven piros vér folt.

  Sohol nem áll vesztég véresűlt szablája,
          Hanem mint Achilles Trojának hadára,
          Édesűl ellenség vérnek ontására,
          Gondgya serénségben nincsen is magára,

  Csak mind a’ vitézzebb tiszteket kergeti,
          Czifrább kalapossakat főldre fekteti,
          Kis praedát oroszlán módgyára meg veti,
          Már a’ curássokat kard éllel pőngeti.

  Itt sem egy Memmomnak életét el vette,
          Sok Sarpedon vérét vassal eresztette
          Testéböl, sokaknak ketté feszétette
          Mellét, s- szeme fénnyét homállal bé fődte.

  Minden felől sok hull éles fegyverétűl,
          Sok fekve az főldet rágja nagy sebektűl,
          Sok fövény be nyalla vérét, s- életétűl
          El válik siralmas lelke a’ testétűl.

  Adatik ő néki mindenűtt téres ut,
          Mert minden előtte valamerre tér, fut,
          Nem különb, a’ mikor ki lövik az álgyut,
          Csinál utat s- nyilást, az mig végére jut.

  Igy tesz a’ barmoknak pusztán az éh farkas,
          Igy hattyu seregnek mezzőben kőrmős sas,
          Mig annak az lábát bé nem nyeli csap-vas,
          S- ennek sebet mellén nem csinál a’ nyilas,

  Mint vitéz Czirákj franczia hadával
          Prágánál cselekszik egy kemény szablával,
          Bátorétván népét vitéz példájával,
          Mint anyaszült vitéz viy az francziával.

{}

  Lassan, jó groff, ne siess az első csatára,
          Ne légy ollyan heves vassas francziára!
          Sok kész puska vagyon otton oltalmára,
          Kit fől vonva tartnak magyar halálára.

  Mind eddig vagy reád nem akadtt az halál,
          Vagy pedig el kerűlt; de már itt ugy kaszál,
          Hogy sok harczon meg ment éltedre is talál,
          Ah, jó vitéz, ne siess, ne menny, inkább meg áll!

  Meg áll, mert már vér fol lovadnak nyakábul,
          Nagyon meg szuratván franczia puskábul,
          Oszolván ereje ezen nyavalábul,
          Mint látszik, ezennel el esik lábárul.

  Emlékezzél othon hagyott kedvesedről,
          Emlékezzél négy szép édes gyermekedről,
          Kiknek szive ugy is nagy félelemben hűl,
          Hadban forgó élted állapottya felől.

  Bizony, ha el hunyik éltednek világja,
          Azoknak is hervad annyira virágja,
          Hogy siralmas gyásznak fejekre homályja
          Szálván, lesz űgyőknek gyászos éjtszakája.

  Tudod, leveledben biztattad nem régen
          Szerelmes kincsedet, hogy őrőmet végyen,
          Már frigy a’ prussussal meg tétetett légyen,
          Isten haza vinni fog frissen és épen.

  Akkor élteteknek lesz kedves folyása,
          Kegyes nyájosságtok szép uj gyakorlása,
          Mennél nagyobb moston szive bánkodása,
          Akkor annál nagyobb lesz vigasztalása.

  De ő az intőnek nem hallotta szavát,
          Hanem vitéz módra merevétté kardgyát,
          És egy obesterre le tűnteti lapját,
          Repesztvén menkői csapással homlokát.
{}

  Az is oltalmazni iparkodik magát,
          Czirákj pediglen ujjéttya csapását,
          Sebesétti kezét, s- haséttya oldalát,
          S- midőn rontya élte utolsó fonalát,

  Rőpül egy golobics, és bal szeme alatt
          Meg űti a’ csontot, de ott meg nem akadtt,
          Hanem által verett fejébül ki szakadtt
          Hátul, s- nyoma után vér patak ott fakadt.

  Leg ottan ki hulla fegyvere kezébűl,
          Őntvén böven vérét halálos sebébűl,
          Esék kemény főldre lágy meleg nyergébűl,
          S- vitéz tiszta lelke ki mégyen testébűl.

  Eképp groff Czirákj Joseff ki ontotta
          Vérét, királynénak az mint fel áldozta,
          Posonyban hivségét mutatván láttotta,
          S- hogy igaz hive volt, meg bizonyétotta.

  Meg mutatta, hogy ő koronás aszszonyát,
          Igazán szerette nemzetét s- hazáját,
          És ezekért ő nem szánta fárodságát, 
          Fárodsága mellett vére ki ontását.

  Azért bár meg holt is a’ romlandó teste,
          De mig világ főnt tart, mig magyar nemzete
          El nem fogy, fog élni ő szép hire, neve,
          S- őrőkkén meg marad nálunk dicsérete.
                                                                  Vége
