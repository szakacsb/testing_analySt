Pars Qvarta

.
Fút fárad az ember es kap az uilágon
Véli hog˙ állando boldogságot adg˙on
Nem hiszi tőuébűl szerenche szakadg˙on
Markában, s. kis édesért száz űrmet adg˙on


Kit g˙akran Szerenchétlenség meszi kerűl
Valaha ű ráis nag˙ usuráual dűl
Mentűl nag˙ob heg˙en forgo Szerenche űl
Annjal nag˙ob kárral es sebességgel dűl.

.
Őrűl az Szerenche ember essésében

Azért ű el ueszi, s, teszi chak nem égben
Hog˙ giőn˙őrkődhessék nag˙ob esésében.
Mint iuhász kü sziklán kűnek gőrgésében.


En tinektek példát meszirűl nem adok
Noha menn˙ ha˙am uan annit adhatok
Memhet Bassa esetét iól hallottátok
Ĺlt magassan s. bizot, de la le han˙atlot.

.
Boldog az ki ióban el nem bizza magát
De kész szűuel uária szerenche forgását
Mind ión mind gonoszon álhatatlanságát
Látt˙uk Szerenchének, sok féle iátekiát.

 .
Ihon mast Zrininek ió szerenchéie uan
De még Ű raitais ennek hatalma uan
Ma az Tőrőkőn nag˙ g˙őzedelme uan
Holnap uitez feiet meg látt˙uk karo fán.

.
Őrűlsz Zrini Miklos Tőrőkőt meg uerted
Nem sokaig talán nag˙ árron meg uennéd
Hog˙ ne láttad uolna az Bassát Mehmetet
Mert halált es romlást chak ez hoz teneked.

.
De nékem nem szabad ill˙eneket szolnom
Mert az ű Szent lelke Istennél uan tudom
Hog˙ Sziget Várában meg hal tutta, tudom
Azért el nem biszta magát én gondolom.

.
Mert álhatatlan Szerenche a˙ándékiát
Nem más szűuel uette, mint eg˙ piros almát
Az kit bánat nélkűl ming˙árt uisza adhat
Auag˙ ha nem ádis tudg˙a hog˙ meg rothad.

.
De talán Historiánkbul mi ki léptűnk
És Sziget ueséséről el feleitkesztűnk
Vg˙ tecik terhűnket aual kőnn˙ebitt˙űk
Ha arrul szolhatunk kiben uan sok részűnk.

.
Szerenche én uelemis g˙akorta mulat
Mind édesset keserűt keuer eg˙eránt
Mullasson bár, uelem ann˙t nem tréfálhat
Hog˙ iól ne esmeriem álhatatlan uoltát.

 .
Azomban az szép nap ű szép harmatt˙áual
Vidámitá uilágot ekés uoltáual
Az éielt el űzé szép pirosságáual
Mindennek fenit hag˙a sok kűlomb láttattal.

.
Sok hangos trombita akkor meg riuada
Sok harag szouu dob tombolua robbana
Ki ki immar föl űlt ió uitéz louára
Az g˙alog rendben ál, uitézek modg˙ára.

.
Föl űlt már Zriniis ál az Sereg előt
Sisakián szep Struc tol uér haragos szellőt
Mell˙et fődőzi uas es ád neki erőt
Kezében nag˙ dárda, s. ig˙ szol Sereg előt.

.
Kit uártunk Istentűl, es szűbűl kiuántunk
Ihon ió uitézek, mast meg atta látnunk
Ihon ellenségűnkőn iár az mi lábunk
Látt˙átok Istennek irgalma uan ra˙tunk.

.
Veg˙űk eszt ű tűle nag˙ háládo szűuel
Szolgáll˙unkis ű néki minden erőnkel
Mast az mit chelekednűnk hag˙ot ezekkel
Meg engedi talán nag˙ob ellenséggel.

.
M˙ holt társainkatis itten ne hadg˙uk
De érdemek szerént mi temetést adg˙unk
Mert ez lesz nékik utolso a˙ándékunk
Ill˙en ió tétűnkért Istentűl áldatunk.

 
Cherei Pál testét ottan lora téuék
Osztán az tőbbitis főldrűl mind fel uéuék
Két huszan uoltanak meg holt uitéz testek
Ezeket fel uéuék Kőrőszten˙ uitézek.

.
Vitéz Farkasichot téuék Lecticában
Mert meg nem holt uala iszon˙u chapásban
De ű chak alig élt mert feie chont˙ában
Ninch talán eggis, ki uolna ép uoltában.


Az Seregek kőzőt ezek hordosztatnak
Rokon˙, s. társaj kőrűlettek uannak
Szép uitéz szokkal sebeseket bisztatt˙ák
Kötőzik sebeit szánn˙ák es ohait˙ák.

.
De mind ezek előt meg˙en két száz louas
Mindenik feg˙ueres es mindenik tollas
Fénlik mindeniknél, páncér, sisak, s. karuas,
Mindeniknek hátán eg˙ haragos farkas.


Nem uolt eg˙knekis kopiáia az harcon
Mert inkáb hordozot karabint oldalon
Mast kopiát kezében tárt, és kopia uason
Mindeniken Tőrők fei rá űtue uag˙on.

.
Két száz g˙alog osztán ezeket kűueti
Minden maga rabiát mellette uezeti
Van keche mindenen deli tekintetj
Vélnéd lába földet, hog˙ nemis illeti

 
Hat Tőrők Agának hat louas az feiét
Hordozuán nag˙ kopián g˙alog utan léptet
Ezek után uiszik az Rézmán feg˙uerét
Bassa Kiháiáét, es Mehmet Bassáét.

.
Három Párduc bőrős hadnag˙ meg˙ az után
Aszt az harom feiét uiszik magas kopián
Jűn Péchi Olai Bég maga ezek után
Látod hog˙ haraggal, űl mastis lo hátán.

.
Osztán tizen három Tőrők Zászlo meg˙en.
Esztet tizen három uiszi g˙alog legén˙
Osztán az dandáris iűn rendelt Seregben
Lobbognak az Zászlok uannak nag˙ őrőmben.

.
Husz nag˙ n˙aku teue meg˙en sereg után
Az Bassa sátorát hordozzák az hátán
Van neg˙uen őszueris es bial két hatuan
Ez mind n˙ereség uolt az Siklosi pusztán

.
Mikor Sziget Uárhoz kőzel érkeznek
Akkor mind meg álnak az rendelt Seregek
Edg˙űt hálát aduán az élő Istennek
Háromszor szent neuét hangal kiálták meg.

.
Zrini uitéz louárul ottan le szálla
Az fö hadnag˙okkal Szent házban ballaga
Ot az nag˙ Istennek sok hálákat ada
Mert esztet Istennek ű tula˙donitá.

 .
Az Szenteg˙ház előt g˙alog puska ropog
Az bást˙án sok ág˙u iszaniuan durrog
Fűst kiltás edg˙űt magas égben forog
Talán az égbennis hal˙ák eszt Ang˙alok.

.
Az Szent eg˙ház előt eg˙ déuán szőn˙egre
Az uitéz holt testek rendel uannak téue
Meg látá ió Zrini az mikor ki iűue
Ig˙ szolla ű nekik ű keserűlt szűue.

.
Michodás áldással dicherielek tiktek
O, Kőrőszten˙ modra meg holt uitéz testek
M˙ édes hazánkért el fogiot éltetek
Minket dichősitet, ti uitéz uéretek.

.
Szűbűl kiuánhatom kősztőtők fekűnném
Ti szerenchéteket hog˙ ne irig˙léném
Mert űltők Istennek ti mastan iób kezén
Leg˙en hát ueletek Isten mind őrőkkén.

.
Talán az az Isten kinél uigattok mast
Hoszab utat hag˙ot nékem és probálást,
Hiszem, nem sokaig ez testem unalmást.
It hag˙om, s. meg látt˙uk Men˙országban eg˙mást.

.
Ig˙ ió Zrini holt szolgaitul buchűzék
Hadnag˙ual edg˙űt az Várban bé lépék
Ottan eleiben fia Geőrg˙ uiteték
Mel˙nek az Att˙átol ill˙ szép szo adaték.

 .
Tanul˙ fiam tűlem Isteni félelmet
Tanul˙ fáratságot, s. kemen˙ uitézséget
Mert kel tenékedis kűuetned engemet
Sokat iárnod fáradnod és uerétékezned.

.
Azonban nag˙ asztalok meg uetettének
Zrini Groffal uitézek ot le űlének
Vitéz Olai Begetis abbul bőchűllének.

.
Zrini uitézeket mind io szűuel tart˙a
Kire köszőn ió bort aran˙os kupában
Dichéruén uiselte hog˙ iól magát harcban
Kit szoual ápolgat meg aiándekozuán.

.
De mihant ió bor feieket melegité
Ki ki gondollatt˙át, mindent fére téué
Némell˙ Horuáth Dáuorit nag˙ torkal kezdé
Némell˙ ha˙du táncot feg˙uerrel szőkdősé.

.
Ki dichéri louát ki erős feg˙uerét
Ki társát, ki magát, ki n˙ert n˙ereségét
Minniaian peniglen Urok uitézségét
Főn szoual kiált˙ák, és dichérik űtet.

.
Chak maga Olai Bég szomoru szűuel űl
Bánatos gondokban feie chak nem őszűl
Sok Uitéz szok közőt chak az ű szűue hűl
Néha nag˙ bánatt˙ában chak el nem merűl.

 .
Ill˙ nag˙ szomoruságát Zrini hog˙ látá
Vitéz Ibraimot ill˙ szoual szollitá
Lág˙ch meg bánatod Uitéz ne bánkodg˙ál
Mostan te mi uelűnk bátran eg˙el ig˙ál.

.
Az mell˙ Isten téged mast rabságra adot
Modot szabadulásodban maganál hag˙ot
Ninchen szomoruságodra teneked okod
Hog˙ mast az Szerenche ueled ig˙ mulatot.

.
Mindent chelekettél ki tűled lehetet
Isten akaratt˙át mássá nem tehetted
Nem ug˙ mint rabomát tartlak én tégedet
De mint magátul iűt uitéz uendégemet.

.
Felel Bég Zrininek, s. szemében bátran néz
O, nagj hirű, nag˙ob uitezsegű uitéz
Mell˙, meg g˙őzetetekre keg˙elemmel néz
Őrűlők ide hozot szerenche széluész.

.
Méért szég˙enleném nálad rabságomat
Ha te rőszketteted Tőrők birodalmát
Ha te meg chorbitod mi fén˙es hodunkat
Azoknak leg nag˙ob része uag˙ok én hát?

.
Vitézségemmelis soha nem kérkedem
Mert eg˙edűl uitéz mindenhato Isten
Chak alázatossan Nag˙ságodat kérem
Hog˙ ill˙en raboddal ió keg˙elmet teg˙en.

 .
Hat mása ezűstőt uáltságomért adok
Vrnak ualo louat neked hatot hozok
Ved tűlem ió neuen, kit ió szűuel adok
Értekemet ennél mert tőbbet nem tudok.

.
Nem kel nékem pénzed ig˙ felelt Zrini Bán
Aran˙om ezűstőm mert ennékem tőb uan
Hanem Tőrők kőszt eg˙ uitéz szolgám uan
Annak szabadulásat én szuuem kiuán.

.
Az szolgámat hiják Radouán Va˙danak.
Vitézségén kiűűl semmie sinch annak
Hidg˙ed, de hallottam s. az ű szarcának
Nem tesz száma ann˙t, mint a˙ánlásodnak.

.
Esztet szabadich meg, osztán menté teszlek
Itten meg chokolá Bég kezét Zrininek
Mert engedet az Ur mélto kérésének
Erte rabok minniaian lének kezessek.

.
Azomban az g˙ors hir szárn˙ára fel kele
Sebessebben szélnél, s. madárnál ropűlle
Hir mell˙nél ninch gonoszb, s. mell˙ hamaréb nőne
Az mell˙ futásában nag˙ob erőt uenne.

.
Valamerre meg˙en az Bassa ueszéset
Ezer trombitáual hirdeti el uesztét
Nem n˙ugouék mig meg nem tőlte Chászár fűlét
Ama nag˙ Chásárét Szultán Szulimánét.

 
Szokása szeréntis hamissan hirdeté
Hog˙ Tőrők Várokát Tőrők mind el ueszté
Es hog˙ Guilirgj Bassát Zrini meg uerte
Harcrol eg˙ sem szaladot mind meg őlette.

.
Chászár ill˙ rosz hirben igen meg űtkőzőt
Mert haluán ezeket ug˙an feleitkezet
De téteti magát hog˙ ű nem félemlet
És az Bassák előt mutat bátor szűuet.

.
Nem hiszi Bassának derekas ueszését
Itéluén Mehmetnek mondhatatlan eszét
De hamar ki ueté szűuéből kétségét
Mert sebes Iszlan hozá bizon˙os hirét.

.
Harcrul chak aliglan Siklostul szaladot
Hozot magáualis derék bizonságot
Mert heg˙es kopia uas hátában ragadot
Feién két seb. Iszlan Chászárnak ig˙ szollot.

.
Vram ki Oceanum tenger uizéuel
Határosztatod neuedet, s. az egekkel
Kiuánnam hog˙ hozzád iűhetnék iob hirrel
Hog˙ sem az kit kel hoznom kételenséggel.

.
Taieléri Mehmet az te uitéz Bassád
Akaruán probáln˙ űdőtlenűl probát
Siklosnál meg szállitotta uolt táborát
El ueszté azt, uitez fiátis, es magát.

 
Az Zrini kardg˙a eszt mind meg emésztette
Nem uélem kőzűlűnk sok el kerűlhette
De uég Uárokbannis oll˙ iedést uete
Chak nem pusztán uag˙on némell˙ kőrűlete.


En magam chak alig es futua szallattam
Bizonn˙al az Bassát, s. fiát halua láttam
Péchi Olai Béget káur kézben hattam
Mindent meg emésztet az káur kard Uram.

.
Chászár eőszue hiuá ming˙árt Vezéreket
Mihant bizon˙ossan érte ill˙ hireket
Mond nekik mi máshun nézűnk ellenséget
Addig az Horuat Bán mint ront minket.

.
Minniaian chufságra bizon˙ méltok uolnánk
Ha ezt mi Zrininek mastan el halgatnánk
Mast kezűnkben uag˙on mi bűntető pálczánk
Hadg˙unk békét ártatlan Eger Uárának.

.
O, mell˙ nag˙ bűntetést fogok ra˙tad uenn˙!
Miképpen fogtok uérettekkel fizetni!
Te leg előszőr uakmerő Horuath Zrini
Feieddel Taielérit fogod fizetnj.

.
Azért én Bassaim ming˙árt az hadakat
Visza hiuassatok az kik sebes Dunát
En parancholatombul által usztatták
Ming˙art uisza Zászlokat hozzam fordichák.

 .
Szokolouich Mehmetnek meg parancholá
Ez leg főebb s. keduesseb uezére uala
Hog˙ Kadileschernek ezer iuhat adna
Ü Isten neueben Sasoknak osztatná.

.
Ezer iuhat uágata puszta mezőben
Kadilescher, s. eg˙et sem hag˙a bőrében
Ez uala Szultannal igen bőchűletben
Mert uala ű fő pap és Érsek hitekben.

.
Szálla sok Sas főldre, s. az barmot el lepé
Rut horgas orokkal azt szagatni kezdé
Szántalan sok hollo krakog minden felé
Tolua˙ kan˙a lopo he˙a, uan keuerue

.
De chudát én ti nektek mondok ezennel
Ihon iűn egi nag˙ Sas haragos kőrméuel
Hasomlit őrdőgőt feketeségéuel
Bialt nag˙ságáual, s. rettenetességgel.

.
Háromszor kerűllé szárn˙on az iuhokat
Szárn˙ait mozgatuán mint Gal˙a uitorlát
Vegre alá forditá sebes sugárát
El kergeté űze mind az madarakat.

.
Mikor már eg˙ sem uolt akor ű, le szálla
Az sok dog kőzőt keg˙etlenűl sétála
De ű chak eg˙ketis meg nem kostolá
De eg˙ sőtét fől˙hőben el tűnik uala.

 .
Kadilescher ezen igen meg iédet
Tudg˙a iűuendőie ennek nem ió lehet
Ig˙ szollitá meg Szokolouich Mehmetet
Haich meg Uram haich meg szomra te fűledet.

.
Noha neked nekem sokat nem kel szolnom
Mert eszt az iőuendőt átal érted tudom
Menésűnket Szigetre en nem iauallom
Mert madarak által Isten tilt˙a látom.


Látád Saskesellő mint űzé aprokat
De még ű sem bántá az n˙uzot iuhokat
Bizon ez ielenti az Chászár haragiát
Mi ránk, hog˙ meg nem ueheti Sziget uárát.

.
Űzn˙ fog benűnket erőuel ostromnak
Fogunk futni előtte mint hollok Sasnak
Magának sem mondhatok iót az Chászárnak
Mert el ueszténk kődben rőpűlését Sasnak.

.
Mikor Eger uárra hamal˙át hántunk
Vg˙ mutatta ualamint kiuántuk magunk
Eger uarba űlni fog az mi Chászárunk
Magunkis szerenchéssen minniáián iárunk.


Mind ezeken sem iét az nag˙ Szulimán
Mutat bátor orcát Mehmetnek sátorban
Szűuében nem tudom, ha, mint száiáual uan
De bal iűuendőket neuet meg gugoluán.

 .
M˙ ug˙ chelekedg˙űnk monda az Mehmetnek
Mint tudunk legiobban, s. mint uitéz emberek
Tőbbit akaratt˙ára hadg˙uk Istennek
Éhtelen madarak minket nem iésztnek.

.
De mi számunkra iob iőuendö nem lehet
Tuddé uitéz szolgám Szokolouich Mehmet
Méért az sok madár az dőgbe nem euet
Vár Korőszten˙ testbűl mert hamar iób étket.

.
Holnap ha Isten egéssegűnket adg˙a
Leg˙en készen mindennek n˙eregben loua
Indull˙on Istennek szerető tábora
Vag˙on Mahometnek mi reánk nag˙ gondgia.

.
El n˙uguék az szép nap chendessen azomban
Es nem igen sokára lén éfél tá˙ban
Ill˙en nag˙ történet esék az sátorban
Két fene lo meg szabadult eg˙ Sátorban.


Ki futanak Sátorbul nag˙ harcolással
Sátor kőteleket szagatnak rugással
Tipornak már mindent nehéz uas lábokkal
Az egész tábort fel futnak g˙orsasággal.

.
Kinek feiet n˙omiák fekue kinek hasát
Rá szagatt˙ák dőntik kire az sátorát
Ki iaigat, ki feg˙uert kap bisztatt˙a társát
Minnian gondolliák Káur chalárdságát.

 
Nem tudom melliktűl eg˙ szozat ki iűne
Ha mast Bán Zrini Miklos ielen lehetne
Hitemre minniaiunkat őszue keuerne
Az In ne adg˙a hog˙ Zrini it lenne.

.
Iszkender Talisman hallá Zrini neuét
Nem halla szomszédnak az tőbbi beszedét
Véli bizon˙osnak Zrini ot lételét
Fut bu˙k mindenűt nem tarhatt˙a szűuét.

.
Kiált Tőrők barát Zrini raitunk uag˙on
Láttam szemeimmel bár minden szaladg˙on
Fut az ki eszt hall˙a keués ki maradg˙on
Az ki bátorsággal szabliához ragadg˙on.

.
Fől zőndűt az tábor minden felől futnak
Némelliek eg˙ más kőzt igen ??dalkoznak
Esmeretlen népek ha őszue találnak
Ki ki maga társát alitta Káurnak.

.
Az ki Káurt kiált ottan feiét ueszik
Mert bizonn˙al Káurnak űtet itélik
Rettentö kiáltással tábor meg telik
Embert, louat, sátort magok kőszt keuerik.

.
Már Murtazán Bassa kiment az táborbul
Hog˙ meg nézze lássa tőrtént ez mi okbul
Vannak harmincz százan ezek mind louasul
Ki kűldetnek Szokolouich Bassátul.

 .
De már Aigas Bassa Circassok Hadnag˙a
Miuel rend raita uolt, tábort kőrűl iária
Volt tizenhárom száz az ű ió louassa
Mikor sőtétségben Murtazánt meg látá.

.
Véli hog˙ ez leg˙en az Káur choportia
Keués bátor szoual uitézit bisztattia
Az maga choportiát Tőrőkre indittia
Nem kérdez nemis szol, chak haraggal uágia.

.
Nag˙ erős dárdáual sokat főldre uere
Mert néki mindenik ez esmeretlennie
De nem álhat Aigásnak senki ellene
Erös ű magais, s. uan uitéz serege.

.
Szalad az Murtazán uisza mind népestűl
Szalad nag˙ serege nag˙ dicheretlenűl
Aigas az Murtazánt el éri kőzelrűl
Nézi, uéli leg˙en hadnag˙ Káur kőzűl.

.
Buzogánnal Murtazánt erőssen űté
Akarattia nélkűl az főldre teritté
De nem bántia, tűle hog˙ n˙eluet uehetne
Kőtőzue eg˙ tűzhőz sietue uiteté.

.
Ill˙ zőndűlést haluán az Szulmán Chászár
Szántalan louassal az tábor kőzőt iár
Vag˙on kőrűllőtte sok ió puskás Ianchár
Nézi honnan lehet kőztők ill˙ zurzauar.

 .
Zrinitul ű nem fél mert tudg˙a bizonn˙al
Madár sem iűhetne ill˙ hamar szán˙áual
Azért mindent bisztat az kit futua talál
Végre chendeseduén eg˙ kis tűznél meg ál.

.
Hát ihon Murtazánt huzza Aigás Bassa
Hog˙ meg nézné tűznél ki leg˙en akaria
Szerenchére talált ottan az Chászárra
Meszirűl esméruén, Chászárt neki szolla.

.
Im hatalmas Chászár Zrinit hozom neked
Egi bot űtésemnek esztet kőszőnheted
De M rtazán kiált hát ne bánch engemet
Tőrők uag˙ok enis esmérlek tégedet.

.
Aigas Murtazánnak nezi bátran szemét
Mond, bizon˙ nem érdemled az Tőrők neuet
Ill˙ szokkal oldozá meg kőtőzőt kezét
Nem meri Murtazán fel emelni szemét.

.
Ot Aigas Chászárnak mint iárt meg beszéllé
Murtazán mint futot es miként kőtőzé
Az Tőrőkőkbennis hog˙ sokat le uere
Mert nem tudg˙ák uala az iélt s, nem esméré.

.
Vitéz Aigas nag˙ tisztességben marada
De Murtazán miuel szég˙ennel szalada
Az Vitézek előt uala g˙alázatban
Chászár uisza tére chendesűlt táborban.

 .
Tőrők három ezer el ueszté életét
Mert Aigas ezeret uága Murtazánét
Ki maga futásban szakasztotta feiét
Kinek puska szagatta mell˙ét es feiet.

.
Eleg nag˙ gondg˙a uolt az uitéz Bassáknak
Es még magánakis az okos Chászárnak
Hog˙ az fől zőndűlt népet meg chillapichák
Am nehezen késűre meg chillapiták.
