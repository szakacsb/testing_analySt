  Már a’ sőtét télnek el multak napjai,
        Hoszszas éjtszakáknak el folytak orái,
        Már minden dolgoknak vannak folyásai,
        Mert nem gátolhattyák tél szeles havai.

  Szép tavaszi űdők immár meg érkeznek,
        Az erdők és mezzők zőldelleni kezdnek,
        Madarak levegőn, fákan zőngedeznek,
        És vitézek a’ szép űdőn őrvendeznek.

  Ugyan is Sz Gergel nagy orrú goláját
        Meg hozta kikelyet, tarka babutaját,
        Vad galamb, gerlicze el válosztá párját,
        Kesergő kűllő is meg találta társát.

  Már Triptolenus is ekék kőzt forgodik,
        Mezzőkben, kertekben Kloris szorgoskodik,
        Rosák űltetésén nagyon gondoskodik,
        Mezzőben szállani Márs is gondolkodik.

  Csak hamar halálos sorsából hogy László,
        Groff Eszterhaziné kérésével szálla
        Életre, városban rettenetes lárma
        Támodott, hallatván álgyuk harsagása.

  Lóra, mondgyák, lóra! noszsza a’ vitézek,
        Gyorsan őszve futnak, viadalra készek,
        Ott a’ kész truppokhoz állanak a’ tisztek,
        Parancsolattyától várván a’ fő tisztek.

  Fől űl Baronyai maga generalis,
        Bal kézrűl mellette herczeg Eszterházy
        Fakó lovon mégyen; szűrkén groff Cziráky,
        Utánnak van néppel Miklós Eszterházy.

  Mint sebes szél futnak városról utánnak
        Minden felől katonák, burgust kévánnak
        Látni; mint a’ méhek, rőpdőznek és járnak,
        Midőn Aristaeus bocsáttya virágnak.

{}

  De már nem hallani álgyubéli dőrgést,
        Mondgyák, hogy tett kilencz haszontalan lővést
        Burgus, nem okozván nép kőzt ember őlést,
        Azért parancsolnak tisztek viszsza jővést.

  Immár Szegedi is másik kolonával,
          Városhoz kőzelget őt companiával,
          Maga előre jőn bé másod magával,
          Urakkal végezvén meg tér hamársággal.

  De mi által mentűnk a’ feldsbergi várban,
          Én és quártély mester s- káplár három házban
          Rendeltetvén, urak a’ szép palotákban,
          Itten győnyőrkődtűnk a’ sok picturákban.

  Mint kapun bé mennek, Hercules oszlopát
          Látni, kettőt; egyik a’ Cerberus kutyát
          Lánczon tartya, másik vállán szőrnyű bottyát,
          Testeken hordozván iszonyu oroszlánt.

  Hidnak kűlső szilin, ezek ellenében
          Olly faragott kőbűl két mosolygó syren,
          Elejek szép leány, hátulla vad éppen,
          Ezek után belleb űl két vizi isten.

  Mint pedig a’ várnak kezdetik fődele,
          Ott haragos Marsnak vigyazó serege,
          Fal tőrő álgyúi, vér ontó fegyvere,
          Minden féle hadi szerszáma s- ereje.

  Belső várban a’ nagy falakat buréttyák
          Erdei, mezzei és vizi sok nymphák,
          Pan isten szolgai, leveles satyrák,
          Kiket mind ékessen okos kezek irták.

  Itt látni Neptunust Tritonnal halaszni,
          Ott szép társaival Diannát vadászni,
          Sisakos Pállással Bellonát csatázni,
          Sok Bucefalt Messapustul oskolázni.

  Itt Vulkanus dárdát készét és hűttőzik,
          Ott biztatván népét Mars nagyon űtkőzik,
          Itt az oriások Jupitert űldőzik,
          Azért nagy hegyeket az égre lüdőzik.

{}

  Más helyen szemlélni Akteon udvarát,
          Abban fől fűggesztve Dianna sok vadát,
          Más helyen kegyetlen Herodesnek hadát
          Látni, mint űldőzi Nazareth sok fiát.

  Edgyik az ártotlan gyermecskét fől hajtya,
          Másik istentelen kardal ketté csapja,
          Sok siralmas anya kezével meg kapja,
          De még őlében is két felé szakasztya.

  Itten Minervától Arakni győzetik,
          S- mérges termetében póknak őltőztetik,
          Otton Apollótúl Mársiás őletik,
          S- bőréből vétkéért ő ki vetkőztetik.

  Tollas Achillest is trójai Hectorral,
          Indiai Porust ama Nagy Sándorral
          Láthatni, Hannibált vitéz Scipioval
          Viaskodni és sok másokat másokkal.

  Máshun Meleager szép Atalantával
          Egy főrtelmes vadat űldőz sok társával,
          Az embert ront s- ebet haragos fogával,
          Első Atalanta sebétti nyilával.

  Mellette bús Venus Adonist kesergi,
          Halálos sebeit szemlélvén kőnyvezi,
          Bánkódván tőrűli, csókolla, őleli,
          Ugy tetczik, még most is hulnak vér csőppei.

  Itt a’ kis gyermekek uszkálnak, főrődnek,
          Másik felől bocskort lábokra kőtőznek
          Fől, és lepődőkben némellyek őltőznek,
          Tegzeket hordoznak, főldőn heverődnek.

  Ott pedig Romulus tart comediákat,
          Válogatván arra erős deliákat,
          A’ kik ragadozzák néző Sabinákat,
          Házosság gyűmőlcsét nemzendő dámákat.

  Négy szegletre vagyon ezen vár épetve,
          Két helyen kőzepén két torony van téve,
          Egyikben órának eleven pengése,
          Más alatt egy jeles szent ház épetése.

{}

  Győnyőrű egy templom, szép czifra falai
          Márván kőbűl vannak, Isten angyalai
          Gloriat mondanak, vélnéd, hogy szavai,
          Maid mindgyárt hallatnak éneklő hangjai.

  Az oltár kőzepén ékessen le irva
          Vagyon boldogságos szűz anya, MÁRIA,
          Kebeléből most szűlt kisded JESVS fia
          Sugár fehérségét tűndőklőssen birja.

  Menyből kerubimok oda musikával,
          Gyűlnek seraphimok zőngő gloriával,
          Ot legel nem meszszi őkőr a’ szamárral,
          Ott a’ pásztorok is vannak vigassággal.

  Oltárnak bal szilrűl királyi harfáját
          Pengeti Goliát rontója; de fiát
          Jobb felől készétti fől aldozni Isáák,
          Vitetvén az hegyre véle fől kőrisfát.

  Nem meszszi a’ vártól Sz Ferencz szerzete
          Által szolgáltatik Isten tisztelete,
          Rendes a’ templomnak régi épűlete,
          Ebben van Szent Justus martyrnak sz teste.

  Vagyon város kivűl keresztbe egy péncze
          Készittetve, kiből ihatnék a’ Vincze,
          Vagyon még most is ben sok száz ezer icze,
          Van is erős őrző zárja és kilincse.

  Hát a’ tűkőr házról el is feletkeztem,
          De ugy is czéllomtól meszszi el térődtem,
          El merűlvén igen meszszi ereszkedtem,
          Győnyőrkődésemnek ezel kedveskedtem.

  Ez alatt kapitán jó Horváth Andrásnak
          S- trupja béli Csiba Mihály hadnagyának
          Adgyák vezérlését száz husz katonának,
          Lundburgi hidakra hogy ők vigyáznának.

{}

  Már harmadik napja, hogy ők ott mulatnak,
          Prussus szándékáról semmit sem tudhatnak,
          Jól lehet portára gyakran ki futtatnak,
          Hanem husvét napján a’ házok gyulladnak.

  Mint egy tornyos főlyhő bolgó kerengőben,
          Megy vastag darabos fűst a’ levegőben,
          Vélnéd, Enceladus mozdul Ethna tőben,
          Vagy Kakus okádik fűstőt árkos vőlgyben.

  Egyszer s- mind gyul Lundburg s- teinernaj házok,
          Haj, bezzeg vallának károkat sok százok,
          Csak része ne lenne benne katonának,
          De meg ette nyergét, hármat kapitánnak

  A’ tűz, és egy kőznek meg fujtotta lovát,
          Soknak el kergette; lovan a’ pakróczát
          Pőrkőltő, némelynek emésztő vánkosát,
          Szillel teritétte soknak az abrakját.

  Meg látván Feldsbergből az iszonyú fűstőt,
          Mindgyárt azt meg tudni generalis kűldőtt,
          Feldsbergi népnek is fujatott készűlőt,
          Mivel sokan mondgyák, hogy burgus ki űtőtt.

  Gyorsan a’ piarczra ezek szaporosznak,
          Onnéd a’ mezzőre is ki nyomakosznak,
          Nézésére menvén general Lundsburgnak,
          Czirákj vezérje volt e’ commandónak.

  Azonban érkezik viszsza Eszterházj
          Miklós, véle lévén zászló tartó Csányi,
          Ezek kűldettettek a’ dolgot czirkálni,
          Mondgyák, hogy csak égés, burgust nem találni.

  Erre a’ seregek viszsza vezettetnek,
          Előbbi helyekre megint helyeztetnek,
          Égés éránt sokan sokat beszéllettek,
          Ki prussust, ki pedig mást okul vetettek.

{}

  Ezen űdő kőzben Brinből staffetával
          Rőpűl Mercurius képes vidámsággal,
          Mondgya generálnak, be ment kevés kárral
          Diviki, ki kűldőtt Brinbe katonákkal.

  Ez talpig egy ember, temérdek termete
          Erős, mint Ajaxnak, vastag csontos teste,
          Nagy sziles vállai erővel vezette
          Álgyusokat Brinbe; noha ellenzette

  Ugyan az ellenség, de nagy kemény képpen
          Meg puskázott vele, s- a’ fűst alatt szépen,
          A’ pottyantusokat bé futtatta éppen
          A’ városra, s- ő is benyomódott épen.

  De Horváth András is Lundburgból Feldbergbe,
          Hogy tűz miát vallott kárát meg szerzette,
          Viszsza jőn, Nagy János megy oda helyette,
          Csiba hadnagy, kornet Balog van mellette.

  Ezek hejuz szemel burgusra vigyásztak,
          Sőrény csatázással éjjel nappal jártak,
          A’ jó szerencsére reá is találtak,
          Mert tiz burgus mellet, kit rab szijra hánytak,

  Proszkaw nevő groffot ellenség kezéből
          Szabadétták, a’ kit szép lakó helyéből
          Fogva vittek, hogy az rabság kőteléből
          Vegye s- váltsa magát nagy summa pénzéből.

  De koppant a’ szemek, mint sajtos hollóknak,
          Mert melly foglos igát csináltak másoknak,
          Annak terhe esett tővére nyakoknak,
          Mást kévánván, láttyák magokat raboknak.

  Ez után Feldsbergből ballagtunk Lundsburgra,
          Sokszor ki futottunk innéd brandeburgra,
          Heában; az után mentűnk Nicolsburgba,
          Nicolsburgból magazinért Porlitzra.

  Soknak volt fajdalmas Feldsberget el hadni,
          Kedvesseknek kőlvén tőlők el maradni,
          Sokak szive azért maid kezdett hasadni,
          De hasztalan levén el kőllőtt halladni.

{}

  De bár nyájos fészket Márs paisán raktak
          A’ galambok, és ott nyájossan mulattak,
          Világos tudomanyt ez világnak hattak,
          Hogy egy barátságban Venus és Márs laktak.

  De bizony nem illik a’ Márs kővetőhőz,
          Hogy fegyverben állon Venus szeretőhőz,
          Aszszonyi barátság férfiu erőhőz,
          Nem illik szép dűcsős dolgot keresőhőz.

  Hogy Vulcanus társát a’ Márs meg szerette,
          Lánczban keveredvén gyalázattyát vette,
          Helenáért Páris életét vesztette,
          Atyját, rokkonságát por s- hamuvá tette.

  Valamig tisztaság vala Nagy Sándorban,
          Szerencse szándékát kővette egy nyomban,
          De mihelyest kapott szeretni aszszonyban,
          Nagy hirű ereje romlott Babylonban.

  Ha ki a’ romai históriát nézi,
          És az értelemnek fontyával éntézi,
          Meg láttya, hogy annak hiressebb vitézi
          Jó életűk voltak, s- semmi feslettségi.

  Scipiot, Camillust minden száj dicséri,
          Valamelly Liviust kostolja, s- isméri,
          Hannibálnak minden feneségét méri,
          De feslett erkőlcsben életét nem éri.

  Hát ama mi drága Szent László királyunk,
          Tőrőkőn hiresűlt Bátorj Istvánunk,
          Eugeniusunk, kitől mi nem rég el válunk,
          És más sokak kiknek nevek él még nálunk.

  Ezek Bellonának dárdáját kezekben,
          Ugy viselték Pállás sisakját fejekben,
          Hogy lágyulást nem tett Cupido testekben,
          Sem erőtlenséget nem vetett eszekben.

  De a’ gonosságban világ már el merűlt,
          Alig nyálos gyermek polából ki kerűlt,
          Már élnyi a’ Venus őszvénnyére terűlt,
          S- nyughatatlan szive veszélre melegűlt.

{}

  Lássák eztet a’ kik esztelen cselekszik,
          Tudom, bánnyák mikor bajra Márs melegszik,
          Lélek ismérettűl akkor sok betegszik,
          Illen a’ piarczon hamar le is fekszik.

  David meg fizette Venus barátságát,
          Azért veszté Sámson erőt adó szálát,
          El veszté az aszszony Persepolis várát,
          Sok világ részének sok feles nép számát.

  És igy tilos almát, virágat ne szedgyen,
          A’ jó hadi ember Venus nélkűl légyen,
          Félő, ne szerencse szél vészt reá tégyen,
          Mert ha Cupidóra zabolátlan mégyen.

  Porlitzban sokáig nem lehetet lenni,
          Mivel katonának nem vala mit enni,
          Azért Brinyen által Sterkevitzre menni
          Tetczett, de itt annyit sem lehetet venni;

  Mert itt is a’ kóbor sax kegyetlen népe,
          Mindent a’ mit talált ő semmivé téve.
          Az alatt burgusnak jővő futó hire,
          Hogy most Austericzbűl sok kincsel ki lépe.

  És hogy groff Nádosdj már népével ott van,
          De ő hozzá képest azok vannak sokan,
          El indulunk azért, és léptetűnk gyorsan
          Az ellenség felé szilessen és hoszszan.

  Azonban egy dombra, egy kis templom mellé
          Hogy jutottunk, látunk prussust minden felé,
          Élre trupját kiki serénnyen rendelé,
          És ugy a’ vitézség megy ellenség felé.

  Vissauból ki jő tiz svadron lovasság,
          És két batalio jó puskás gyalogság,
          Ezeket azoknak segétségűl hozzák,
          Hogy fől ne verhesse magyar katonaság.

  Azért is egyiket előszer probálni
          Tetczett, ha szerencse itt látczik szolgálni,
          Kőnnyebb lesz másikát az után rongálni,
          Mert ez veszéllétől nem mer az meg álni.

{}

  Meg állott volt burgus egy meredek dombon,
          Ugy, hogy csak egy felől ostromlani lovon
          Lehetett, a’ gyalog pediglen egy nyomon
          Futott az álgyukkal, hogy benűnket rontson.

  Igy, mint ki villámló menkőnek szál kára,
          Tőrők formán űtvén burgusnak hadára,
          Kardossan rohantunk, ő a’ magyarságra
          Sok ezeret lővén kettőt kűld halálra

  És egy daragonyost; németek is voltak
          Velűnk, a’ kik elsők futva ránk fordultak,
          És igy magyarok is hirtelen lódultak,
          S- viszsza őt vagy hat száz lépésre hátoltak.

  Holott már ennyihány oroszlán szablája,
          Mint záportúl nevelt ár viznek formája,
          Magyarossan jutott prussus svadronyára,
          Kiktől csók is ragatt ennyihány pofára.

  Némellynek az válla alá fűggesztetett,
          Némelly feje éles kardtul jegyeztetett,
          Soknak keze, lába, melle sebestetett,
          Kinek háta, kinek lova véresztetett.

  Maid már tébolodván készűltek szaladni,
          Hogy tisztek szemlélik magyart hátot adni,
          Nagyon iparkodtak őket tartoztatni,
          De csak nem lehetett viszsza fordéttani.

  Groff is viszsza nézvén, láttya maga hadát,
          Hogy nagy dicséretlen szaladásra magát
          Adta, s- mindenkihez nyujtya lángos szavát,
          Hogy ki ki prussusra fordétsa meg lovát.

  Mondván nagy fől szoval: „Magatok tartsátok,
          Sok kalap van itt, mért nem hasogattyátok?
          Itten elég német vagyon, csak vágjátok,
          Hiszen Szombathelyen nem ezt fogattátok!”

  De mindennek gondgya lévén csak magára,
          Ritka, ki vigyázott szeretett társára,
          Azért nem is gondolt viszsza fordulásra
          Senki, s- ellenségre szemben puskázásra.

{}

  Mivel a’ barát sem látott még harczolást,
          Kőtelességében nem tudván a’ szokást,
          Az elsőkkel méne, kik tettek ostromlást,
          S- mig nem hallott szőrnyű sok puska ropogást,

  Nagy bátran fől szóval a’ népet szivessen
          Biztattya és énti prussusra mérgessen,
          Hogy kardal űssenek rajta nagy tűzessen:
          Meg segét az Isten, mert prussus hitetlen.

  De halván kőrűle fűtyűlő kongókat,
          Keservess csipéssel harapó dongókat,
          És azzal egyszersmind a’ viszsza futokat,
          Bezzeg ő sem nézte tovább prussusokat.

  Hanem a csuklában őszve huzta nyakát,
          Sűrűn kalapálván lovának oldalát,
          Viszsza fut s- domb alá el rejteti magát,
          S ott halgattya főlőtt rőplő méhek hangját.

  Ez csapás hasonló volt a’ villámáshoz,
          Vagy ijből ki szőkő sebes nyil futáshoz,
          Mert mihelyt ért népűnk prussusnak trupjához,
          Viszsza tűnt, nem bizván a’ zőld pálma ághoz.

  Meg válván egymástul igen kevés kárral,
          Prussok Vissaban mentek vigassággal,
          Magyar futás miát nagy szomorusággal,
          Viszsza mendegele lassu ballagással.

  Quártélban meg szálván ki ki okot adott
          Harcz éránt; sok mondgya: utolsó szaladott,
          Mivel mind el futtak, maga nem maradott,
          Sok pedig hővélbűl kardot sem ragadott.
