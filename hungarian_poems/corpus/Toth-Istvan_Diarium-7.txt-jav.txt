  Groff szillett serege Halbersvert városban,
        Zászlótartón kivűl, a’ kik kőzűl nyolczan
        Meg fogva rabságra bé vitettek Glatzban,
        Beszéli a’ futást sokképbéli módban.

  Némellyik dicséri jó lova futását,
        Némelly prussus előtt tett forgolódását,
        Némelly ellenségre viszsza puskázását,
        Némelly mint mentette veszélyből ki társát.

  Az egész seregből maid minden azt szolla,
        Hogy ő az futoknak volt ippen utolla,
        De némellyik társát kaczogva csufollya,
        Kora futásárul s- iedésről vádolla.

  Némelly látván társát, hogy meg maradt, őrűl,
        El hagyása miát némellyekre pőrűl,
        Beszélnek az iffjak sok képp egy más kőrűl,
        Szánnyák, a’ kik estek rabbá sereg kőzül.

  Hogy Innocentius sem vette tréfára
        A’ dolgot; gondolván, noha szaladásra
        Magát adni szégyen, de válik hasznára,
        Ha sarkantyut nyomja lonak oldalára,

  Azért inkább röpült, hogy sem mint szaladott,
        Mert képtelen iedés néki szárnyat adott,
        Öszve nyargalódván főldet igen nagyot,
        Ugy, hogy a’ kis lova igen meg izzadott.

  Nem megyen gyors hajó vizen sebessebben,
        Se nem rőpűl ráro madár szelessebben,
        Sem álgyu globits nem megy hevessebben,
        Sem pedig sebes nyil frisben, hevessebben,

  Mint a’ barát atyám szelet hajtó lován
        El lódult, és viszsza nem is nézett talán,
        Mig Halbsvertnek nem ért kapujához futván,
        Szántuk, vélvén, prussus lett nagyon busulván.
{}

  Futott itt Dansovits hadnagy Csákó lova,
        Ugy, hogy maid hátáról el veszet pakrocza,
        Horváth Boldizárt is iesztvén prussus orcza,
        Aba kőpönyegje el rőpűlt, s- van oda.

  Az alatt izene az polgár mesternek
          Glatznak commendánsa, hogy ezer embernek
          Ordért ád, kik éjjel benűnket fel vernek,
          Nem leszen bántása városi purgernek.

  Ezt a’ polgár mester gyorsan groff fűlébe
          Bé sugja, kinek nagy gond tűnék szivébe,
          Fontolván a’ dolgot erőtlen űgyébe,
          Mit kőllön mivelni illy gondnak szűkébe.

  Kevés az ereje, az is igen réműlt,
          Meg rettenés miát fejek igen szédűlt,
          Melly futó félelem szivek kőzé épűlt,
          Az ujj tragoediat katonáknak csépűlt.

  Melly gonosz hir otton mihelyt meg izlette,
          Sokkal nagyobbétván népnek beszéllette,
          Prussus jővetelét mindenűt hirdette,
          Kivel katonáknak eszét is vesztette.

  Az alatt Czirákj el végzi magában,
          Hogy e’ vak hir miát gyalázat habjában
          Nem keveri magát, hanem oltalmában
          Bizván az Istennek, marad szállásában.

  Nem hiszi, ellenség hogy ki jőnni mergyen,
          És ha ki űtne is, nem véli, fel vergyen
          Kő bástyával, fallal kerűlt Habersverten,
          Szokott tenni lármát, de nem ugy, hogy nyerjen.

  A’ tisztek azonban groffhoz őszve gyűlnek,
          Kegyetlen hir miát maid minnyajan hűlnek,
          Osztán rendre egymás után ott le űlnek,
          De mint van szándékjok, el menni készűlnek.

  Mert Nitzkj Ádám is, a’ fő strázsa mester,
          Noha egyéb képpen nem szivetlen ember,
          De itt bátorsága, mint tőredék kender,
          Pazdorjásult s- lágyult, mint egy higult tenger.

{}

  Mondgya, mi lesz haszna, ha ők itt maradnak,
          Kőzők átolkodván el mennyi akarnak,
          Már fejenkint őszve el menést zavarnak,
          Ugy, hogy tisztek nélkűl is mind el ballagnak.

  Ellenben helyes lesz, hogy ha groff is magát
          Bátorságosb helyre veszi, s- viszi hadát;
          Festetics is adta ugy parancsolattyát,
          Hogy egyet fordulván, ha tesz Glatznál probát.

  Ha az tartományban tartózni nem lehet,
          Viszsza Tribau tájra seregestűl mehet,
          Hasztalan akarat, kit erő nem tehet,
          Az illest minden is itéletbe vehet.

  Vagy ha marad, más fél száz puskás gyalogság
          Van, azokhoz állyon fegyverben purgerság,
          Kapukat, bástyákat örizze lovasság,
          Készen, ébren légyen, ha gyűn az a’ gasság.

  Bástyákról puskával gyalog pattogathat,
          Lovasok kőzül is azokhoz rakathat,
          Ha láttandja, ember kapun is ki csaphat,
          Hamar feles prussus fejet le arathat.

  Illen formán Nitzki jelenti tetczését,
          Maid mindnyájan helyén hadgyák első részét,
          De a’ groff tőbbnek is kévánnya értését,
          Azért Horváth András el kezdé beszédét:

  „Jó groff és obester, méltóságos uram!
          Tanácsomra nincsen szűkséged, jól tudom,
          De a’ réműlt dolgat fontolván gondolom,
          Jobb lesz, hogy nagyságod innéd ki rukkullon.

  Akár ki meg fogja is ezent hallani,
          Bizonnyal helyesnek fogja javallani,
          Utóbb is meg láttya s- fogja tapasztalni,
          Mit tesz, ha fog maga nagyságod maradni.

{}

  Katonaság, uram, elmegy, mit cselekszel?
          Bizony, szerencséssen az éjjel nem fekszel,
          Kit Isten ne adgya, talán el is veszel,
          Heában dicséretlen ok nélkűl el esel.

  Én ugyan utolsó csőpp véremig leszek
          Veled, uram, de én magam itt mit teszek?
          Érted kemény halált nagy őrőmest veszek
          Éltemen, s- mit lehet, mindent cselekeszek.

  De félek, hasznodra nem lehet készségem,
          Még veszélleddel is el fogy az hivségem,
          Ha meg maratsz, nem is egyéb reménségem,
          Hanem keservessen hogy fogyaszszam éltem.

  Tartsd meg jobb űdőre, s- haszonra magadat,
          Semmi haszon itten veszteni hadadat,
          Kis helyen kévánod hivséges hasznodat
          Mutatni, lesz űdő, hol forgasd kardodat.

  Hol hazádhoz való nagy szeretetedet,
          Felséges Aszszonyhoz vonszó hivségedet
          És szolgálatyára szives készségedet,
          Bizonyéthasd ahoz képes nagy tétedet.

  A’ szerencse eddig kényűnk szerént szolgált,
          De ime, fordulván, ma rútúl meg tréfált,
          Eddig szokás szerént jól strásánk sem sétált,
          De még is a’ veszély sohol ránk nem talált.

  Mert szerencse bennűnk porázon hordozott,
          Azért veszedelem hasztalan nyomozott,
          De jó téte után reánk háborodott,
          Félő, hogy ártalma ellenűnk árodott.

  Azért, hogy sem ezen veszélynek árjátul
          Buréttatván, veszszűnk prussusnak karjátul
          Eb modon; jovallom, inkább ez orátul
          Serénnyen bucsúzzunk glatzi tartománytúl.”

  Ez után szolléttyák kapitán Fercsákat,
          De ez is azt mondgya: „mivel katonákat
          Meg nem lehet tartni, a’ kutya párákat,
          Csak mennyűnk; lássa, mit cselekszik nagyságod.”

{}

  Ezek tetszéseket e’ képpen végezték,
          Szólamlék Bajákj, de ennek sem tetczék
          Városban maradni, hanem hogy vitézség
          Ki mennyen mezzőre, s- ott rendbe tétessék.

  „És ugy mind katona s- mind tiszt ébren állon,
          Egy rész katonából lórul le se’ szállon,
          Hanem lovon űlvén vigyázzon, strázsállon,
          Hogy ha gyűn a’ prussus, alva ne talállon.

  Igy ha az ellenség jőnne is számossan,
          Alkalmatosságunk mezzőben tágossan
          Lévén, nem eshetnék probánk olly károssan,
          Mintha rekesztene bennűnket városban.

  Mivel tetczés szerént vagy hogy el mehetnénk,
          Ha nem árthatnánk is, de ugy nem veszthetnénk,
          Előtte vagy probát ellene tehetnénk,
          A’ gyalázattúl is magunk meg menthetnénk.”

  Vidos is jovalla eleven okokkal:
          „Nem tanácsos nékűnk most a’ prussusokkal,
          Mái triumphustul nagy haragosokkal
          Itt mulatni, s- űdőt el tőltni sok okkal.

  Nem olly meszsze vannak mindenüt várokban
          Ellenség népei; Frankenstein városban
          Vagyon őt száz kurucz halál ábrázatban,
          Kiknek meg ied népűnk még csak látásokban.

  Hiszen kéntelenek nem vagyunk halálra,
          Hogy vessűk magunkat illy szőrnyű koczkára,
          Semmit sem hajthatunk purgerek szavára,
          Mert hamissak lesznek prussusok jovára.

  Bizony ha itt leszűnk, el adnak bennűnket,
          Ha nyakunkon lesznek, kárral fegyverűnket
          Kivonnyuk, el vesztyűk akkor életűnket,
          Menjűnk viszsza, s- várgyuk tőbb segétségűnket.

  Osztán erősődvén számossabb magyarral,
          Viszsza illanthatunk derekas hamarral,
          Akkor hajtsunk rajtok boszontó haraggal,
          Egy szivel, lélekkel s- egygyes akarattal.”

{}

  Tőbbek szájjában is csak az a’ jovallás,
          Hogy nem lesz szerencsés itt a’ meg maradás,
          Azért hasznos lészen a’ viszsza ballagás,
          Van már mindenűt sok különős suttogás.

  Tűrő csöndességgel groff öket halgatta,
          Kűszkődvén magában, mint habos kőszikla,
          Kit innéd is, tul is sok hullám taszéttya,
          Midön mindenike tetczését ki adta.

  Egybe kapcsolódván sokat gondolkodik,
          Kőnyőkére dűlvén sohajt, szomorkodik,
          Ismérhetni rajta, miként boszonkodik,
          Végre szájját nyitván e’ képp tusakodik:

  „Vitéz urak! helyén s- okossan beszéltek,
          De nem tudom mitűl olly képtelen féltek,
          Hogy illy rut szaladást jó tanácsnak véltek,
          S- minden banya fingást igaznak itéltek.

  Csudálom, mi okból prussus irásanak
          Olly vastagon hisztek; hányszor ő szovának
          Hazugság lett vége? hányszor probájának
          Volt ellenűnk hire? – de ki nem csapának.

  Csak e’ várost hányszor tűzzel fenegette,
          Miulta királyné vitezit bé vette?
          De soha se nem gyűtt, se el nem égette,
          Már az illy practikát ő szokásban vette.

  Hogy mái szerencse kedvetlen kereke
          Mi részűnkre fordult, és tőrtént fekete,
          Kétségbe ne essék azért az fegyvere
          Senkinek; változó a’ szerencse kedve.

  Maga a’ Nagy Sándor a’ Jupitert kérte,
          Hogy jó szerencseit néha meg is sértse,
          Ne talán egyenlő boldogságát érje,
          Egy veszéllel űtő el romlásnak férge.
{}

  Hogy ha a’ szerencse mindenkor egy nyomban
          Kővetne bennűnket, tenyésző haszonban
          Fől fuvalkodással nagy bizodalomban
          Esnénk, és romlanánk azért egy rut sorban.

  Mi dolog, ha innéd mi moston el megyűnk,
          Melly nagy gyalázatot magyar névre teszűnk?
          Fabulás monstrumja ez világnak leszűnk,
          Hirűnkben, nevűnkben mocskossággal veszűnk.

  Eddig még mindenűt nagy volt dicséretűnk,
          De e’ gyalázattal bőcstelenűl nevűnk,
          Hogy egy semmi miát maradni nem merűnk,
          Hanem nyakra fejre el szaladni siettűnk.

  Nem hiszem, kőz ember olly szemtelen volna,
          Hogy tisztye szovával ippen nem gondolna;
          De hihető, maga tiszt őket unszollya,
          Hogy az itt maradást kárhoztatva szólla.

  Lássák a’ tiszt urak, ha e’ félelemmel,
          Katonákkal edgyűtt el mennek ezennel,
          Ha ugy kőll is lenni, őnnőn emberemmel
          Én itt meg maradok magam cselédemmel.

  Szép dűcsősség lészen obestert el hadni,
          Maid egy szántszándékkal prussus kézben adni;
          Azért fog fejekre zőld laurus akadni,
          Hogy obester velek nem akar szaladni.

  Haj, szégyen vallottak! Ez e’ az vitézség?
          Hogy még alig hallik hirűl az ellenség,
          Már rettegve szalad a’ magyar nemesség?
          Ah, ne hallyék főldőn illy szőrnyű szigyenség!

  Nem e’ azért jőttűnk, hogy a’ szegény magyart,
          Kit már minden lába alá vetett, takart,
          Dűcsőitsűk? azért kezűnkben van a’ kard,
          Hogy a’ pártos prussust rontsuk, ki tőlűnk tart.

{}

  Városbéliek is ítéletet tesznek,
          Ha illy félelmessek az magyarok lesznek,
          Szegények éltekben méltán kételkesznek,
          Miáttunk prussusok rajtok boszut tesznek.

  De ha meg maradunk, probálni nem meri
          Őket, ha el futunk, azonnal fel veri,
          Tűzben s- por hamuban az várost keveri,
          Veszéllének okát minden ránk tekeri.

  Mit félűnk? szorhatunk miis fegyverűnkből
          Halált; s- ha fog folni piros vér testűnkből,
          Dűcsősséges hir név szármozik sebűnkből,
          Melly még ki nem fajzott magyar nemzetűnkből.

  Mái dolgunk esett kintelen futásra,
          Mivel annyi prussus jővő magyarságra,
          Mint fővény s- fa levél s- réten nyári sáska;
          De mondgyátok, melly nagy lett a’ futás árra?

  Ihon, a’ purgerek fognak fegyvereket,
          El szenvednek velűnk minden eseteket,
          Utolsó szűkségre adgyák életeket,
          Mert gyűlőlik prussust, mint nyűves ebeket.

  Ne engedgyük veszni aszszonyunk hiveit,
          Hogy prussus fől dulván el rakott kincseit
          Porázon hurcolla s- kinozza népeit,
          Osztán meg nevesse magyar vitézeit.

  Micsoda orczával hagyhattyuk praedára,
          Ellenek duhődőtt ellenség torkára,
          Tudgyuk, melly mérgessen agyarkodik rája,
          Úgy, hogy észszel, kézzel lesznek artalmára.

  Ide jővésűnknek szegények őrűltek,
          Ugy, hogy örömőkben maid égre rőpűltek,
          És az éh sárkányok fogat kőszőrűltek,
          Ők pedig árnyékunk alatt bátran űltek.

{}

  Most, hogy hajó tőrést szerencse koczkája
          Mutat, s- ezek dolga fordul az homálba,
          Illik, hogy meg tartsuk gállánk oltalmába,
          Lélek és barátság azt nyilván dictálla.

  Ugyan is mi okért kőllenék rettenni?
          Nem illik vitézhez mindgyárt meg dőbbenni,
          Ha egy fa levelet esni hall s- zőrrenni,
          Vagy kis szellőt hajtó madarat rőppenni.

  Azért az minémő merész bátorsággal
          Ide jőttűnk, szűkség olly állondósággal
          Itt meg is maradgyunk, álhatatossággal
          Legyűnk, s- el ne fussunk gyalázatossággal.”

  Igy a’ bátor szivű jó groff tanácskozott,
          Haraggal, lágyon is sok ősztőnt okozott,
          Hogy meg maradgyanak, sokat elő hozott
          Világos okokat, de csak fárodozott

  Haszon nélkűl, mivel már mind lóra űltek,
          A’ katonák őszve csoportba is gyűltek,
          Hogy mennyenek velek, tisztekért is kűldtek,
          Mert viszsza menésre ők már föl készűltek.

  Azon groff és tisztek ujjra rettentenek,
          Mert mind eddig jobbat szivek reméltenek,
          Senkit nem őrőmest keseréttenének,
          Azért gondolkodni ottonnak kezdének,

  Minémő okokkal, minémő beszéddel,
          Minémő orczával, minémő mentséggel
          Városbelieket hitettethessék el;
          Látván, tusakodni késő a’ szűkséggel.

  Groff Czirákj szive keményb alabastrumnál,
          Keményeb az ércz és kő porfiriusnál,
          Egy átolkodásban lágyhatatlanúl áll,
          De katonák előtt a’ semmit sem használ,

  Hogy kész firfiui tekélletességgel,
          Mozdulhatatlanul való keménységgel,
          Mind az két esetre, városi népséggel
          Maradnának, s- várják a’ prussust készséggel.

{}

  Jelenti meg ujra el szánt akarattyát,
          S- meg maradásoknak jővendői hasznát
          Kővessék, és ezen nem hoszszu éjtszakát
          Tőltsék a’ városban s- mihelyest virrattát

  Isten adgya érnyi, mindgyárt a’ dologrul
          Tudodgyanak jobban prussus szándékokrul,
          Igaz e’ vagy hamis a’ lárma azokrul,
          Lehet ugy végezni osztán a’ dolgokrul.

  De mivel vitézek már mind készen vannak,
          Azért ha ellenek valamit akarnak
          A’ tisztek, félő, hogy lármára fakadnak,
          S- gyalázattal mindent szégyenben takarnak.

  Azért jobb lesz vélek az mezzőre menni,
          És ezen éjtszakát ott ébren tőlteni,
          Erre a’ népet is lehet beszélleni,
          Városiakkal is jó lészen kész lenni.

  Jól lehet groff ezen beszédnek nem hiszen,
          Mivel láttya, ollyan, mint buborék vizen,
          Hajul kéntelenűl, és olly kőtést vészen,
          Hogy nép nem megy viszsza, hanem mezzőn lészen.

  Illy kép kénszerétve és nagy gondolkodva,
          Őltőzik fegyverbe sűrűn fohászkodva,
          Tűzesűl orczája, hol áll boszonkodva,
          Hol sétál, hol pedig le űl szomorodva.

  A’ polgár mesternek az után meg mondgya,
          Hogy nem fognak éjjel maradni városba,
          Hanem ki szállani mezzőbe táborba,
          És ott prussus ellen lenni vigyázatba.

  Másképpen nem véli, hogy mi ollyas lárma
          Glatzból az éjtszakán térne azon tájra,
          Fél veszélyes éjtől prussus katonája,
          Ha gyűn pedig, talál ellent Glatz uttyába.

{}

  Erre polgár mester vállot vonyént s- halgat,
          Ellent nem is mondván szobából ki ballag,
          Jelenti tőbbinek, hogy vitéz nem marad
          Városban, hanem az mezzőre ki ballag.

  Helyessebbnek vélik várostól meg válni,
          Hogy sem annak kőves falai kőzt hálni,
          Helyessebbnek siknak térségére szálni,
          És ott prussus ellen vigyázásban állni.

  De az városiak nyilván eszre vették,
          Prussusok az magyart igen rettentették,
          Szines ki menteket szőkésnek ejtették,
          Mint az után soknak szemére vetették.

  Igy a’ katonaság mihelyet ki ballag,
          Mindgyárt félelemmel város telvén lankad,
          Mihelyt kegyetlen hir az fűlekbe akad,
          Sok sziv keseredik, sok szem sirva fakad.
