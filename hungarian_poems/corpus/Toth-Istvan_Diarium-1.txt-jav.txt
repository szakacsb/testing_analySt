  Én, ki eddig iffju elme futtatással
        Nyájoskodtam gyakran verses mulatsággal,
        Most ujra fakadó nyughatatlansaggal
        Fegyvert énekelek haragos Musával.

  Eddig néha győnge Venusnak fegyverét
        Őnté pennám, néha kőszőntő verseit,
        Holophernes estét, Leander szerelmét,
        Egy pár gerliczének gyászos veszedelmét.

  Most Vas vármegyének nemes magyarságát
        Irom, Márs zsoldgyára indult lovasságát,
        Gróff Cziráky Joseff jó katonaságát,
        Édes nemzetihez nagy hajlandóságát.

  Oh, te nagy hatalmú, kegyelmes szűz aszszony,
        Anyai keze alatt kinek magyar vagyon,
        Szentséges irgalmad, kérem, erőt adgyon,
        Hogy e’ fel-vett czélról kezem jól irhasson!

  Hogy hatodik Károl császárnak halála
        Tőrtént, szállott Magyar ország koronája,
        Tőbb másokkal edgyűtt, felséges leányára,
        Hatalmas, kegyelmes Maria Thresiára.

  Az magyar leg első véle szűlt hivséggel
        THRESIÁT köszőnti királyi felséggel,
        Fel menvén Posonyban számos kővetséggel,
        Meg is koronázza pompás fényességgel.

  Ott pedig számtalan öszve gyűlt seregek
        Tűndőklőttek vala, sok groffok s- herczegek,
        Nagy fejedelmektől kűldőzőtt követek
        És egész világból öszve gyűlt nemzetek.

{}

  Ugy hogy némelly czifra pompás paripáján,
        Bellerofon formán fénlett lova hátán,
        Némelly mesterséges aranyos csézáján,
        Némelly, mint szép nap fény, filigran lectikáján.

  Soknak öltőzete ezűstős atlatszból
        Vala, sok ruhája vont finom aranyból,
        Soknak kővel, győngyel ki rakott trádorból,
        Gránnatból, selemből, skárlátból, bársonból.

  Ez, mint egy hajnali csillagnak villamja,
          Amaz, mint fel derűlt égnek szivárvánnya,
          Ezen a’ sok drága kővek ragyagása
          Csudáltatott, azon sok győngy ki rakása.

  Ennek nyusztos fején, mint szárnyos vitorla
          Hajt hives szellőket kőves forgo tolla,
          Strucz azt ékesétti, ezt kotczak módolla,
          Ez tigrist, parduczot az hátán hurczolla.

  Kevés ehez tenni Dárius országát,
          Kevés Asverusnak kincses gazdagságát,
          Ehez hasonlitni Scipio pompáját,
          Kevés Annibálon nyerett triumphussát.

  Mert hogy ha e’ pompát fel nyilt szemmel nézted,
          Sziles világ kincsét ott lenni itélted,
          Ha abban űnneplő rendeket szemlélted,
          Szépét, jovát, tőbbit otton lenni vélted.

  De mivel nem czélla ez az én pennámnak,
          Hogy dűcsősségéről szóllon e’ pompának,
          Hanem groff Cziráky nemes lovassának
          Fel kelése, járta lesz folyta munkámnak.

  Minek után azért az ország dolgai
          Tractáltattak, minden nagy állapottyai,
          Irtóztató hirrel az bavariai
          Herczeghnek hallatnak indulni hadai.

  És hogy nem csak őnnőn fegyverét emelte,
          Hanem francziát is maga mellé vette,
          Lába alá Főlső Austriat tette,
          Cseh s- Magyar országra reménnyét vetette.

{}

  A’ brandenburgus is immár el pusztéttá
          Két Sleziát, senki viszsza nem taszéttá,
          Gazdag Morva felé álgyuit vonyéttá,
          Magyar főld felé is félelmét fordéttá.

  Kevély szive avval még meg nem elégszik,
          Hogy egy koronatól már feje tűndőklik,
          Térdek hajtásával sok népek tisztelik,
          Győzhetetlen urnak s- királynak nevezik.

  Még tőbb országoknak kéván lenni ura,
          Elméjét faggattya sok felé gond sullya,
          Azért Sleziákat fegyverével dullya,
          Telhetetlenségét Morvára is nyujtya.

  Vagyon reménsége leg tőbb gyalogjában,
          Mert nem igen sokat ér ő lovagjában,
          Veti győzedelmét a’ nagy sokasságban,
          Sok világ szegletről öszve szedett számban.

  Sok álgyú, az kikkel tőlt bástyákat rontson,
          Sok taraczk pattyantyu, az kikkel vért ontson,
          Táborában vagyon, hogy sereget bontson,
          Sok puska por, globics s- minden mi tőbb harczon.

  Esnek ezek hirűl Maria királynénak,
          Csak nem hasad szive kárán országinak,
          Gyorsan értelmeket kérdi tanacsinak,
          Mi mód állon ellent illen romlásinak.

  Azok kőzt némellynek édes a’ vitézség,
          De némellynek inkább tetczenék békesség,
          Hogy sem vitézségből szármozó tisztesség,
          Fegyvert vonni, soknak frigyet tenni tetczék.

  S- mivel magyaroknak gyűlése Posonyban
          Folyt, őket is várban hivattya csoportban, 
          S- midőn egy palotán meg látá azonban
          Őszve gyűlve, illyen szókat nékik monda:

{}

  „Reménlettem ugyan, hogy minek utánna
          Fájdalmassan esvén nagy atyám halála,
          Az melly országoknak jussa s- koronája
          Szállott rám, mint első leány magzattyára,

  Régi szabadságjok igaz értelmében,
          Bé vett szokásokban, házi tőrvényekben
          Meg tartván azokat, csendes békességben
          Fogom vezérleni, anyai kegyességben.

  És igy országolván, királyi kegyelmemet
          Kőzőlvén veletek fejenként kedvemet,
          Mutatni kivántam én szeretetemet,
          Kivált magyarokhoz, jó igyekezetemet.

  De mint érzem, az sem látszik még elégnek,
          Hogy derét a’ prussus téli keménységnek
          Sem várván el mulni, fel tőrte a’ frigynek
          Szentségét, mutatta magát ellenségnek.

  És másodszor tűzzel vassal reám fordult,
          Morvára iszonyu pusztettással tódult,
          És mig nagyobb része neki meg nem hodult,
          Mindent el pusztétott, rablott, vesztett s- fől dult.

  Hanem franczia is Rajna vizén által
          Bavaria felé siett feles számmal,
          Hogy magát eggyezze herczegnek hadával,
          Melly Cseh ország szilre gyűlik sokassággal.

  Ugy hogy mind ezeket vetvén tanács rendben,
          Lehetűnk bizonnyal méltán félelemben,
          Hogy franczia bavarussal egyetemben
          Ha megy, Austriat meg csapja elsőben.

  Onnéd Cseh országra fegyverét ereszti,
          Annak ha szép főldét tűzzel meg epeszti,
          Nagy Bécs falaira táborát terjeszti,
          Ha pediglen tőlűnk azt egyszer el veszti,

{}

  Nyilván országtokat azontól probálla,
          S- e szép magyar hazát rútul meg rongálla,
          Ha valami erőn úttyát meg nem álla,
          S- fel tett szándékának nem lesz akadálla.

  Mivel pedig az kit nem is reméllettem,
          Hogy prussus másodszor légyen ellenségem,
          Slesiában minden hadviselő népem
          Ellenségim ellen a’ táborban légyen.

  Azon népet onnéd viszsza nem hijhatom,
          Ha két felé pedig erőmet ikatatom,
          Két győngéhez nyilván nem igen bizhatom,
          Két had főlhőt pedig máskint mint birhatom?

  Azért nincs egyéb mód, hanem hogy győjtessék
          Gyorsan egyben sok nép, s- ellenek kűldessék,
          Hogy vakmerőségnek érdemét fizessék,
          S- viszsza hazájaba szégyennel űzessék.

  De magyar is az ő jeles emberségét
          Sok harczon mutatta, sok jó vitézségét,
          Hogy minden csudállya vitéz meréségét,
          S- ő nemes vérével termő bátor szivét.

  Az is pedig nyilván mindennek tudtára
          Lehet, hogy senkinek másnak ez országra
          Jussa nincsen, hanem a’ kit királyságra
          Hivtatok, s- tettetek koronát reája.

  S- igy hát a’ bavarus hadi indulása
          Magyar törvényeknek is czéloz romlására,
          Nemes szabadságtoknak el rontására,
          Kincsetek s- jószágtok elpusztulására.

  Édes magyaraim! Ezért benneteket
          Hivattalak őszve, hogy e’ veszélteket
          Miként fordétsátok el, vegyem eszeteket,
          Tekéntvén nyolczadik házi tőrvényteket.

  Valamint ez s- más sok tőbbek ősztőnőzik,
          Hogy illy veszedelem a’ mikor érkezik,
          Minden nemes ember fegyverben őltőzik,
          S- ország oltalmára mezzőre kőltőzik.

{}

  Most pedig fől űlni nem akar mi okért
          Kőlletik, hanem ez őssi országtokért,
          A’ szent koronájért, kincses jószágtokért,
          Gyermek, feleségtek és szabadságtokért.

  Probált hivségtekben én is személlyemet
          Bizom, oltalmatok alá gyermekemet;
          Kőztetek maradván, itt lakó helyemet
          Veszem, s- itt le teszem királyi székemet.

  Nincsen szándékomban tőletek el menni,
          Kévánok veletek mindent el szenvedni,
          Reméllem, hogy tiis hivek fogtok lenni,
          S- ártotlan űgyőmben segétséget tenni.

  Tehát emlékezvén sok vitézségéről
          S- kardal ellenségen szerzett nagy hiréről
          Jó eleiteknek, ti is most serényűl
          Végezzetek Magyar ország őrzéséről.”

  E’ képpen szándékját bavarus herczegnek
          Királyné tudtára az magyar nemzetnek
          Adván, beszéd kőzben szemei kőnyveznek,
          Kit látván magyarok igen keserednek.

  Ugyan is micsoda lélekben lehetne
          Olly kemény sziv, rajta ki nem keseredne,
          Ambár az fene vad tygristől szűletne,
          Szánokodó szivel még is hozzá lenne.

  Boldogtalan aszszony! Im alig meg szálla,
          Attya őrőkségét már nagyon számlállya
          Ellensege: kinek hol légyen osztálla,
          Mellyért száll szivire bú, és azt meg álla.

  Illyen szomorodott a’ zuggó gerlicze,
          Mikor torkos pásztor miát romlik fiszke,
          Illy bánatban hattyu madárnak hűl szive,
          Ha lattya, vadásztól éltének lesz vége.

  Nagy keserűségét mivel tapasztallák,
          Magyarok királynét ártotlannak vallák
          Mindnyájan, s- hogy a’ mint lehet, vigasztallák,
          Élteket, véreket néki fel ajánlák.

{}

  És igy viszsza tervén az ország hazába,
          Sietvén őszve gyűlnek főlső palotába,
          Királyné szavait fel veszik tanácsba,
          Ki ki szólni kéván eszessen hozzája.

  Mellyért kőztők támod iszonyu zőndűlés,
          Sokban fől forr a’ vér, sokban pedig hűl is,
          Unalmas mindennek már a’ vesztég űlés,
          Zavaros hang miát nem hasznos a’ gyűlés.

  Nem kűlőmb forgó szél, ha tengeren támod,
          Habos ellenzésre nem tehetni számat,
          Zajos lotsanással zavar sok hullámat,
          Veszélyes háború mert szűntelen árod.

  Igy a’ kűlőmb kűlőmb sűrű tanácsokban
          Ellenkezés támod tetszés mondásokban,
          Sok féle jovallás vagyon a’ szájjokban,
          Azért semmi haszon nincsen kiáltásokban.

  Némellynek a’ szive gyullad vitézségre,
          Van kedve némellynek inkáb békességre,
          Némelly kévánsága az othon űlésre
          Hajul, de némellynek hadi hűtőzésre.

  Némelly azt is mondgya, mivel kereseti
          Nincs itt bavarusnak, tán nem is terjeszti
          Ide kévánságát; minden meg ereszti
          Száját, de szovait el nem végezheti.

  Mivel maga primas szollott, csillapoda
          A’ zaj, és ő illyen forma szókat monda:
          „A’ bavarus herczegh ellenűnk támoda,
          És ő nyilván űldöz benűnket háromba.

  Első: szabadságát hogy hazánkat rontsa;
          Másik: hogy hitűnket s- kincsűnket el vonnya;
          Harmadik: hogy magyart hűt szegésre hozza,
          Magyar hivségétől királynét meg foszsza.

  Azért méltán arról szűkség beszélleni,
          Miképpen királynét kőllyen segétteni,
          Mikép az orszagat lehessen őrzeni,
          Hoszszas tanácsokat nem jó itt most tenni.”

{}

  Groff palatinus is kezde ott szollani:
          „Tekéntetes ország, sokat hallogatni
          Nem jó e’ veszélyben, hanem fegyvert kapni,
          Azzal ellenségre gyorsan ki kell csapni.”

  Eszterhás Joseff is, országunk birája
          Azt mondgya fől szóval: „Magyarnak hazája
          Kardal eredetét vette, és bástyája
          Szabadsággal edgyűtt volt az ő szablája.

  Mi jó eleinknek nyomdokát kővessűk,
          Minnyájon magunkat előbb meg őlessűk,
          Szép szabadságunkat hogy sem el veszessűk,
          Nemessekkel azért fegyvert fől kőttessűk.

  Méltó, hogy le tegyűk előbb életűnket,
          Mint sem aszszonyunknak hitetlenségűnket
          Mutatván, meg vonnyuk tőle hivségűnket,
          S- átkos hűt szegéssel mocskollyuk nevűnket.

  Más féle nemzetnél rut a’ hitetlenség,
          De magyarnál éppen nagy istentelenség;
          Eddig is itt a’ volt a’ szerencsétlenség,
          Hogy benűnk fől bujtott idegen nemzetség.

  A’ kurucz s- egyéb pártos támodások,
          Akar honnéd fajzott szines jóvallások
          Voltak mindenkoron nekűnk nagy romlások,
          Mert lettek is tőlűnk ámbár ajánlások.

  Azt mondták, akkor van magyar békességben,
          Mikor másnak ártni nincsen erejében,
          Csélcsap nyughatatlan vándorló eszében,
          Ujság és változás csak vagyon kedvében.

  Most, ime, adatik jó alkalmatosság,
          Hogy az kardal szerzett nemesi szabadság,
          Ha mi czikkelében oroszkodott vadság,
          Kardal tisztétsa meg az nemes magyarság.

  Most meg ujjéthattyuk édes nemzetűnket,
          Meg fényeséthettyűk nagy hirű nevűnket,
          Most dűcsőithettyűk régi fegyverinket,
          Hirdesse a’ világ cselekedetinket.

{}

  Valamint a’ sasnak szeme nap sugárján,
          Ismérszik oroszlán körme nagy probáján,
          Ugy magyar mutassa vitézlő probáján,
          Hogy őssi virtusa van a’ harcz pálláján.

  És igy, hogy az magyar kősziklás hivségét,
          Koronás fejéhez hajlandó készségét,
          Széles világ lássa meg igaz hiv szivét,
          Ki ki áldozza fel kincsét, vérét, éltét.”

  Voltak még mások is, a’ kik szóllamlottak,
          Szivessen királyné s- ország mellett fogtak,
          De már a’ statusok szivben gyulladoztak,
          És nagy zőngő szóval, hangal fől kiáltottak,

  Mondván: „Nincs szűkségűnk biztató tanácsra,
          Mi mind készen vagyunk hazánk oltalmára,
          Felséges aszszonyunk hiv szolgálattyára,
          Azért gyorsan lépjűnk szűkséges munkára!”

  Ez pedig mint hegyből mikor szél ki szakad,
          Indét erős zugást, ha fenyősben akad,
          Ki űtőtt villámos ereje nem lankad,
          Hanem a’ kemény fa s- ág előtte szakad.

  Osztán a’ nemesj országos fől kelést
          Végezvén, sőrényen ezen el rendelést
          Királynénak kűldik, s- a’ királyi tetczést
          Várván, minden felé irják a’ végezést.

  Királynének tetczett a’ nemes lovasság,
          Mellé rendeltetvén sok ezer gyalogság,
          És hogy éléseben ne légyen fogyatság,
          Számos gabonát is fog adni az ország.

  Felséges királyné ugy ezt confirmálta,
          Ország az portai szerint ki csinálta,
          És a’ vármegyékre fől osztván ki hánta,
          Frissen készűllenek, kérte s- adhortálta.

  Még az ország gyűlés el sem végeztetett,
          Már sok vármegyei kővet el kűldetett,
          Hogy az országostul hiven igértetett
          Nemes fől űlésről tegyen rendőletet.
           
{}

   A’ vice-ispányok futnak, szorgoskodnak,
          Sokan készűletben elsők iparkodnak
          Lenni, éjjel nappal nyughatatlankodnak,
          Igy tesznek a’ hangyák, ha hordozoskodnak.

  Hogy Vas vármegye is utolsó ne légyen,
          Posonyból kővettye sietve haza mégyen;
          Ir biráknak: gyűlés Szombathelyen légyen,
          Hogy el menés eránt jó rendelést tégyen.

  Ebben groff Czirákit elő járójának
          Vette az nemesség őrőmmel magának,
          Szegedit pediglen egy fő hadnagyának,
          Igy kedve tisztekből vala ennyihánynak.

  Némellyeknek ugyan tetczett hallasztani,
          Tisztség válosztását Kőrmendre tartani,
          És ott talám jobb lett volna válosztani,
          Az pőrlő zurzavart ugy el távoztani.

  Magistratus s- nemesség kőzt viszsza vonyás,
          Támod rettenetes nagy fől háborodás,
          Magistratus által lett tisztti válosztás,
          Nemesi vox ellen láczotot uj szokás.

  Lássak masok eztet, én nem ereszkedem
          A’ dologban, róla nem is vetekedem,
          Szólni fognak hozzá, nem is kételkedem,
          Bőlcsebbek nálomnál, nekik is engedem.

  Azonban fő tisztek hogy el válosztattak,
          Hadra a’ nemessek öszve hányottattak,
          Sok megy személlyében, sokan álléttattak,
          Szegénnyebbek négy őtt egybe kapcsoltattak.

  Ez meg lévén az Márs űtteti dobjait,
          Erős harsagással futtattya sipjait,
          Bavarus főldére biztattya fiait,
          Készűl Bellona is, s- nyergelik lovait.

{}

  Erre szántók vetők mezzőrűl meg térnek,
          Ásókból kapákból dárdát verni kérnek,
          S- a’ szantó vasakból készéttetnek, vernek,
          Táplálásra eddig kik voltak embernek.

  És igy minden, a’ ki fegyvert kőthet, készűl,
          Ki puskát igazgat, ki kardot kőszőrűl,
          Kinek kész fegyvere, paripája kőrűl
          Forgolodik, és az el menésnek őrűl.

  Mint az méh seregek az vig kikeletnek
          Virágzó idején virágat keresnek,
          Találván jó szagú illatokat szednek,
          És azért fől s- alá szorgoskodnak, sietnek.

  Ki virágat viszen, ki pediglen vizet,
          Ki virág szikéből ki szopott jó izet
          S- lábaira szedett ezer féle iret,
          Kikből timporállyák a’ jó édes mézet.

  Sors s- rend szerént esék némellyikre strása,
          Némelly kapuk előtt a’ portákat várja,
          S- ha mellyiknek sulyos lészen terhe, láttya,
          Szokott praesentérrel azt otton meg váltya.

  Oda főllebb pedig forró sietséggel
          Folyvást foly a’ munka szorgos serénséggel,
          Miket meg tőltsenek csinált édességgel,
          Épűlvén a’ lépek titkos mesterséggel.

  Itt is sors eséssel ki fundamentomát
          Épűletnek teszi, rakja ki a’ falát,
          Ki pedig rendeli s- modulla czelláját,
          Ablakját, szegletit és az méz folyását.

  Igy Vas vármegyének nemes lovassága
          Hadi készűlettel vagyon szorgosságba,
          Soknak kard kezében, sokaknak puskája,
          S- bajra készéttendő jó hadi szerszáma.

  Némelly nagyon pattag, s- már csak alig várja,
          Hogy tűzes személlyét bavarusnak lássa,
          Némellik mérgesűl kurucz francziára,
          Beszélli fől szóval, mikint őli, vágja.

{}

  Sok főcskendi lovát nyalkássan ugrattya,
          Tágos mezzőt érvén sebessen futtattya,
          Némelly vitéz módra lővishez szoktattya,
          Ez lépteti, amaz kerékben forgattya.

  Osztán kilencz hadi seregre osztatott,
          Három első három fő tisztnek adatott,
          Hat kapitán pedig hátra válosztatott,
          És eggyezett számmal kézre bocsáttatott.

  Kik is hogy igy hadi rangban részesűltek,
          Tisztek mustráláshoz mindgyarást készűltek,
          A’ groff vitézei elsők őszve gyűltek,
          Csőngén, Kenyeriben s- Kecskéden le űltek.

  A’ tőbbi tisztek is mind egybe hajtották,
          Bottyok alá esett népeket visgálták,
          Fegyverét, lovait egyeránt mustrálták,
          Rendeket tartani s- mennyi tanétgálták.

  Miképpen a’ fegyvert kellessék viselni,
          Mi formán lovára partékáját tenni,
          Kardot hőveléből mikor kőll ki vonni,
          Meg mikor illendő viszsza ereszteni.

  Seregestűl való truppos ki állásra,
            Négyenként, őtőnkint való mozdulásra,
            A’ sok kűlőmb féle kűlőmb fordulásra,
            Quártélba, táborba kőllő bé szállásra.

  Martalékos elő járó ellenzésre,
            Jó karabényokkal szokott tűzelésre,
            Kardal ellenséggel szemben őklelésre,
            Minden mársra, le szállásra, fől űlésre.

  Kűlömb féle kűlső és belső strázákra,
            Szabad nyerességre, ki adott probákra,
            Történhető akar minemő csatákra,
            Sáncz, tábor, erősség vagy vár ostromlásra.

  Ez igy lévén el jőn az az áldott szent nap,
            Mellyen a’ zászlokat megszentelle a’ pap,
            Egész seregével minden tiszt fegyvert kap,
            És Szombathely felé hadi rendben ballag.
            
{}

  Mennek pedig olly szép egyeránú rendben,
            Mint szoktak rőpűlni darvak kikeletben,
            Minnyájon pediglen vannak nagy őrőmben,
            Vitézi beszédek forognak seregben.

  De minek előtte városban érgyenek,
            Őtt truppok a’ mezzőn kivűl meg egyeznek,
            Vármegye tisztek is eleikben mennek,
            Osztán a’ vitézek meg álni értetnek.

  Itt még a’ városból egy zászlót ki hoztak,
            A’ seregek rendben addig várokoztak,
            Gróff kőszőntésében tisztek fárodoztak,
            Osztán vitézeknek Márs rutát osztottak.

  Készen lévén minden, rivad a’ trombita,
            Ki-ki szive kőrűl lángalot mozdétta,
            A’ meg verett dob is haraggal ordétta,
            S- mindent a’ mezzőről városra lódétta.

  Meg indult lovasság mendegel ballagva,
            Ki vont fegyverei villognak ragyagva,
            Néző néppel minden utcza teli vala,
            Sok szentegyházból is nézni ki szalada.

  De kapitányok kőzt versengés fakada,
            Horvát András előtt Nagy János akara
            Menni, az pediglen nem engedi vala;
            Kiért őszve álván csak nem mentek bajra.

  Mint Athos vagy Erix egymás ellenében,
            Kevél mindenike magas tettetiben,
            Vagy két sugár től szál Duna le mentében,
            Egyik a’ másiknak néz bátran szemében.

  De még is magok kőzt osztán meg eggyeztek,
            Groff akarattyának engedelmeskedtek,
            Elsők Horváth András katonái mentek,
            Utánna Nagy János vitézi lépegtek.
            
{}

  Azonban bé érvén város piarczára,
            Által ballagának várnak utczájára,
            Ott meg álnak rendben vitézek módjára,
            Maga groff el mene mise halgatásra.

  Onnénd hogy viszszatért, quártélyra oszlának,
            Az vitézség szénát keres jó lovának,
            Ki ki minden felé ebédet magának;
            Nap keletkor másnap mind elő állának,

  S- indulván stab-háztól léptetnek a’ várban,
            Hogy szenteltessenek annak templomában
            A’ zászlók, nép előtt elő járójában
            Migyen groff Cziráky fegyveres pompában.

  Egy spanyor világos pej lóó volt alatta,
            Szépségéért vélnéd, Apelles iratta,
            Maid kényes lábait főldre le sem rakta,
            Midőn sereg előtt groff őtet ugratta.

  Magnét vala neve; már nagyob gyorsasság
            A’ szélben vagy lángban nincsen olly vidámság,
            Maid ezt jobban nézte őszve gyűlt sokasság,
            Hogy sem katonáknak trupjait s- állását.

  Magassan kőlt nyakán fejét alá hajtya,
            Kényes ugrásait hakkal változtattya,
            Kőrmében, lábában szarvas hasomlattya,
            Elephánt nagy melle, raró szem járottya.

  Hánkódván szőkdőzik, nem álhat egy helyben,
            Mint erős vas fujó az kovács mihelyben,
            Fuj lángos szellőket tűzes leheletben,
            Tajtékkal virágzik szájja egyetemben.

  Macedoi király Bucefalus lova
            Rendesseb termetű és szebb járó soha
            Nem lehetett ennél, el hihetni, noha
            Világ határjára hire futamoda.

  Groff az után a’ vár templomnál le szállott,
            Az egész lovasság templom kőrűl állott,
            S- midőn el kezdetett a’ mise szolgálat,
            Rettenetes lárma katonák kőzt támodt.
            
{}

  Melly nyilván lehetett ördőg praktikája,
            Mivel az mint latczott főrtelmes formája,
            Ollyan a’ pokolnak iszonyu lármája,
            Ha meg zőrdűl Pluto tűzes taligája.

  Méreg okádassal akkor a’ furiák,
            Ugatnak mirigyes torokkal harpiák,
            Csattagnak, pattagnak a’ sikóttó Scillák,
            Ordétván lánczokon a’ Cerberus kutyák.

  Lobog az oltárja véres Buzirisnek,
            Háborog folyása Flegetonnak, Stixnek, 
            Iszonyodik, puffad dagálla a’ Sfinxnek,
            Kénkővel fűstőlög habja Lethe viznek.

  Ugy ezen katonák zőndűlvén magokban,
            Noha nincsen dolgok meg érdemlett okban,
            Fegyvert villogatnak nyughatlan markokban,
            Mert már sőrtűl sokan bódultak agyokban.

  Némellyik puskáját haragossan tőlti,
            Sikót, hogy rosz tisztyét maidan ő kőszőnti
            Globicsával; némelly, hogy Pókát le dőnti,
            Azért, hogy meg verte, vérét is ki őnti.

  Némelly a’ németet káromlással szidgya,
            Némellyiknek kevés hói hat forintya,
            Némelly kiált, addig lovát nem indéttya,
            Mig Szegedit tőlők magistratus tiltya.

  Ezt, mást is válosza nemesség magának
            Mind előbb, nem is tart mást fő hadnagyának,
            S- előbb kiki lészen praedája halálnak,
            Hogy sem katonája Joseph Taliánnak.

  És igy az egész nép tűzessen fől zőndűlt,
            Sok kard egymásikban űtkőztetvén pőndűlt,
            A’ templomban sok fűl félelemmel csőndűlt,
            Senki katonák kőzt lován vesztég nem űlt.

{}

  Mint a’ redves fában fizszkező darások,
            Alajok vettetvén kén kőves porások,
            Dűhőskődnek; és mint a’ szikrás ugrások,
            Midőn tűzes vasat vernek a’ kovácsok.

  Sok puskát, karabint ónokkal terheltek, 
            Sok sőrt, sok pálinkát már meg emésztettek,
            Sok kalapon réfni csákókat metczettek,
            Sokat pedig izről izre is metéltek.

  A’ ki vagy kalapost vagy németet látott,
            Mint sivőltő sárkány, fegyvert kapván kiáltott:
            „Német, maid meg méred a’ Magyar országat,
            Le fekűvén hanyat véred ki okádod.”

  Ez zendűlést halván maga groff azontul
            Fő tisztekkel edgyűtt ki lépik templomból,
            Hogy meg lássa, nézze, lehet az mi okból,
            De semmit sem érthet a’ zurzavart szóbul.

  Némelly mondgya, német comendótúl hogy fél,
            Némelly, hogy tisztyének maid onnya lesz veszél,
            Mivel soknak háta bottyoktul már fel kél,
            Mindnyájan zőndűlnek, mint a’ csavargó szél.

  Mindenűt, mint lehet, groff zait csilapéttya,
            Kegyes beszédgyével sziveket lágyétya,
            Soknak torkán űlő mergét le szálléttya,
            S- dűhős kiáltásokat szépen meg álléttya.

  Jőtt az alatt Vépről gróff Erdődj László,
            Zászlók szentelési czeremoniakra,
            Ez Czyrákj alatt paripát visgálta,
            Német ruhás vala, lovasság jól látta.

  Mivel nem ismérték, azt vélték, hogy német,
            Azért az nép kőzé megint uj zaj lépett,
            Hogy Cziraky helyet németh már tisztté lett,
            Paripát is tőle, már kin fog jarni, vett.

{}

  Erről egész sereg gyorsan értekezik,
            Lárma sőrénséggel ujra hiresedik:
            Templomban a’ német, ki tiszté tétetik,
            Erre nyelvek, szivek ujra mérgesedék.

  Minden csak azt mondgya, hogy immár itt légyen
            Az a’ németh, a’ ki magyar tisztye légyen;
            Beszélt groffal, s- tőle paripát is vészen,
            Mindeneknek lészen ez igen nagy szégyen.

  Erre menydőrgőssen a’ sok puska ropog,
            Vastag fűst főlyhőbe koválogva forog,
            Futó lovak alatt a’ fagyos főld robog,
            Minden a’ templomban retteg és iszolog.

  Sokan sziv el fujtó ájulásban estek,
            A’ nagy iedés miat féltekben reszkedtek,
            Kék fehér halaván és sárgává lettek,
            Meleget is talán alól eresztettek.

  Tisztek iparkodnak hogy le csilapéttyák,
            De senki szavait azok nem halgattyák,
            Mindnyájan groff mellé csak Szegedit kiáltyák,
            Vezérlő tisztyeknek egy szivel kévánnyák.

  Maga groff Czirákj kőztők mint oroszlán
            Jár félelem nélkűl, s- csőndességet kéván
            Tenni, de neszező nép kőzt nincs hatalmán,
            Mindenikhez édes beszédet nyujt mondván:

  „Fiaim! Mi okért most igy cselekesztek?
            Kérlek az Istenért, hogy csőndesedgyetek!
            Ki mondgya, hogy németh lészen a’ tisztetek?
            Hidgyétek, mig élek, én leszek veletek.

  Nincsen még ideje s- helye ellenkezni,
            Várgyatok, lesz mezző, hol probát kell tenni,
            Hol a’ mérges boszut jobb lesz ki őnteni,
            Szegedi maga sem kéván tiszté lenni.

{}

  Mivel szenteltetnek ime most a’ zászlók,
            Bizonnyal nem illik, igy tenni, hozzátok,
            Várgyatok, lesz elég német, csak vagjátok,
            Mutatok kalapot, csak hasogassátok!”

  Igy és más sok képpen Cziráky kévánta
            Eőket engesztelni, s- a’ sereget járta,
            De sok csak el menni groffot tűlő várta,
            Mindgyárt hogy pattantson, tokból pisztolt ránta.

  Noszsza minden felől a’ sok puska pattog,
            Azt tudnád, az ég is maidan reád szakad,
            Illy menydőrgés vagyon, mikor egybe akad
            Két ellenség, s- dolog a’ csatára fakad.

  Puska lővés miát sok lóó el szaladott,
            Soknak hasa alá a’ nyereg szakadott,
            Szillel sok pár puska s- partéka maradott,
            Melly miát némellyik károkat is vallott.

  Látván groff, hogy minden haszontalan volna,
            Maga hadnagyának forrón parancsolla,
            Hogy őnnőn trupjával várból ki rukkolna,
            Ugy a’ tőbb sereg is quartélyra oszolna.

  Hadnagy kezdi népét el rendelni mársra,
            Kőzepét szóllétván, szilét hagyá hátra,
            De szó esett: „ne menny”, ezen kiáltásra,
            Előbbi helyire sereg viszsza álla.

  Truppostul az után őszve kerekedtek,
            Fejenként eskűvést, rettenetest tettek,
            Vár falai kőzűl addig ki nem mentek,
            Mig Szegedj Antal vitézi nem lettek.

  És igy ott a’ tisztek semmit nem tehettek,
            A’ templombéliek igen félemlettek,
            Őszve szedtt katonák retteneteskedtek,
            Erdődj, Tallián ki menni nem mertek.

  Gróff Erdődj László a’ nemeth ruhának,
            Maid meg adta árát az fő hadnagyságnak
            Tallián; azt vélték németh generálnak,
            Ez helyett Szegedit kévánták magának
            
{}

  Katonák; eskűdvén, hogy el egy se mégyen,
            Mig téltyák, Szegedi előttők ne légyen, 
            Urak kérésére Szegedj ki mégyen,
            S- azon van hogy viget a’ lármában tégyen.

  És igy, mint zápornak vagyon el mulása,
            Egyszersmind meg szűnék az iszonyu lárma,
            A’ kin sok sziveknek támod vigassága,
            Soknak pedig indul sértő busulása.

  E’ képp hogy a’ mustra meg nem tartathatott,
            Katona táborban el nem indulhatott,
            Azért szerte szillel quártélyra osztatott,
            Groff Czirákj pedig Bécsbe rugaszkodott.
