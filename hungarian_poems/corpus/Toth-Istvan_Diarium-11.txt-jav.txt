  Fut, fárod az ember s- kapoz ez világan,
        Kapoz kis üdeig tartandó vigságan,
        Mint egy meg hervadást nem szenvedő ágon,
        Mint nem tőredéken s- mulandó hivságon.

  Éjjel nappal tészen nyughatatlanságat,
        Mintha itt lelhetne állandó jósagat,
        Csak nem lesz semmivé, ugy szerez jószágat,
        Mintha azzal nyerne őrők boldogságat.

  Meszszi Indiákat Gangesznek győngyiért,
        Járja Assiriát sok drága kőviért,
        Arabiát szagos balsam ösztönéért,
        Pachtolus folóját arany fővénnyiért.

  Mint ha Dariusnak számtalan sok kincse
        Lehetne halálnak tűrhetlen kilincse,
        Mintha a’ Midásnak sok arannya, pénze
        Nem lett volna buja és kénzó bilincse.

  Croesus tapasztalta kincs hasztalanságát,
        Midőn nyőgte Cyrus királynak rabságát,
        Asverus átkozta kővek gazdagságát,
        Hogy kőllött kostolni halálnak vadságát.

  Haszontalan minden világi fárodság;
        Mert itt nincsen egyéb maradandó jószág,
        Hanem a’ tűndőklő hir s- névbeli jóság,
        Egyéb élet végén minden csak egy hivság.

  De mint hogy nem azért emeltem pennámat,
        Hogy illy czikkelekre mázollam téntámat,
        Hanem a’ hol szűni kezdettem czérnámat,
        Szűkség ott, és onnét foltatnom példámat.

  Groff Czirákj azért bucsuzó igével,
        Röviden végezvén Halbersvert népével,
        Glatzi tartománybul egész vitézivel
        Ki szállott, s- ballagott azon nap fénnyével

{}

  Eberstorff faluig s- a’ táji helyekre,
        Más nap onnét tértek által Sefftembergre,
        Egy napi nyugovást itt fárodtt testekre
        Vévén a’ vitézek; meg uj zaj eszekre

  Háborodik rutul, s- talán harmincz négyen
          Egyesedvén magok kőzőtt párt űtésben,
          Haza felé mentek éjtszaki sőtétben
          Gyalázatossággal, lopó tolvaj képpen.

  Tőbb kevés hadával Hohemantnak tére,
          Késedelem nélkűl nagy utat el mére,
          És szintén dél tájban az városhoz ére,
          De egész népével abban bé nem fére.

  Mivel nemessége még baro Szluhának
          Benne hevert vala, azért pandurjának
          Serege s- egy része lovagló hadának
          A’ kőzeli szomszéd helyekre oszlának.

  Itt mulatván, lenni kévánt baro Szluha
          Tovább is városnak fő commendans ura,
          Allétván, hogy előbb eő városhoz juta,
          Kőveti is őtet tőbb vármegye trupja.

  Ugy mint Komárombul s- Győrbűl fel készültek,
          Fehérbűl, Somogybul paripára űltek,
          És a’ kik Tolnábul fől fegyveresűltek,
          Mind Szluhának vezérsége alá gyűltek.

  Más felől Czirákj hakkal emlétette,
          Hogy Vass obesterré őtet előbb tette,
          És királynénál is azt meg érdemlette,
          Hogy decretumával meg erősétette.

  Jól lehet hazábul gyűtt csak Vass népével,
          De vezérli moston fő vezetésével
          Szabolcs nemességét Szala vármegyével,
          Aba uyt, Bereget, Arad nemessével.

{}

  Mármarosiak is ő utánna járnak,
          Pandurok hat százon ordérétűl várnak,
          De hogy ne érezze kősség terhét kárnak,
          Hadgyák jövésére kérdést generálnak;

  Addig vigyáz ki ki az önnön hadára.
          Gyütt már a’ generál lajtó misli tájra,
          Onnéd nagy sietve parancsol Szluhára,
          Hogy szaporán mennyen krudűni pusztára,

  Groff Czirákj pedig készt tartson uttyára,
          S- ugy adgya orderét ki egész truppjára,
          Hogy fel készűllenek mezzei mustrára,
          A’ második hajnal derűlő ujjára.

  Akkor a’ general mene Parduvitzra,
          Cziráki hada is itt szállott a’ sikra;
          Mivel még szert nem tett a’ sátor hajlékra,
          Sem pedig más féle árnyék tartalékra.

  A’ főlyhőbűl omlott zápornak sűreje,
          Levett alkalmatlan és meg unt űdeje,
          Ugy, hogy alig maradt szározon tüdeje.
          Más nap hogy hajnalnak lett fől derűleje,

  Indultak és négy nap utaztak egy végben,
          Éjtszakán sem űltek sohol kerettésben,
          Őtődik nap érvén cseh brodi vidékben,
          Ottan meg nyugodtnak egy napi tőltésben.

  Innéd Prága felé vigyázók előre
          Rendeltettek vala mindenűtt mezzőkre,
          Mind pedig utakra s- mocsáros kelőkre,
          Nem külőmben kémző lesek is erdőkre.

  Cseh Brodtul nyomódtak Petrovitz várához,
          Ez csak egy óráni már a’ nagy Prágához,
          Innéd kőzellűltek Proszig határához,
          A’ honnéd mehetett látás francziahoz.

{}

  Illen hadi uttal Festeticsnek hada
          Meg szállott Prágához érkezendett vala
          Első nap prosziki falunál marada
          Két nagy hoszszu rendben, mint kő bástya rakva.

  A’ bal szárnya végét egy kereszt domb mellett,
          Kész űtkőző sorban a’ pandurság hevert,
          Le telepésével foglalván nagy helyet,
          Vőrösödőtt, mint sok pipacsal kikelet.

  Jobján állott vitéz Czirákj serege,
          Szluha és Károlyi kőzépen hevere,
          Ezekhez Erdődi nemesset kevere,
          Mindeniknek készen vala jó fegyvere.

  Franczia élését, mert szoros zablára
          Minden felől lévén, azért, hogy szablára
          Fog kelni, mindenűt kész farkas kaszára,
          Mint szomju tygrisek vártak vér csatára,

  Mint mikor vad bikák fővényes pusztára
          Álván kőszőrűlnek szarvakat csatára,
          Kapállák a’ főldet egy más boszujára,
          Rugdalván haraggal port szőrős hátára.

  De ellenség népe táborban maradott,
          Hanem szőlő hegyben sok slappan lappangott,
          Ezeknek puskája strásákra pattagott,
          Azért rácznak Forgács ide ordért adott,

  Hogy azokat tűzzel barlangos helekbűl,
          Mint ravasz rókákat fartélos vermekből
          Vájják ki, kegyelmet senkinek ezekbűl
          Nem adván, véreket ontsák ki testekből.

  Prága kőrűl vagyon Bacchusnak szép hele,
          Ha nem árt haragos Boreásnak szele,
          Vele egyeledet vad martius tele, 
          S- van is böv termése és illatos leve.

{}

  Ide jártak előbb sétálni a’ nymphák,
          Ide mulatságra a’ vadász Diannák,
          Ide vig szellőre a’ prágai dámák,
          Helenák, Czipidek, Thisbek, Atalanták.

  Itt vala Musáknak szép mulatozása,
          Itt Aganéppének eleven fonása,
          Itt ékes Parnassus Apollo lakása,
          S- Aomia kutnak méz éző folása.

  Itt akár melly tájra végy fől menő utat,
          Minden vőlgyőn találsz szép fris csurgó kutat,
          Kiknek tiszta vize szép kristal szint mutat,
          Nem is látni ezüst szinében mi rutat.

  Mindűt a’ sok forrás folván csőrőgdőgelt,
          Sok apró kövecske abban zőrőgdőgelt,
          Zajos sebessétől Eccho zönőgdőgelt,
          S- mint egy tőredékeny szozattal nyőgdőgelt.

  Sétálgatott Venus itt Adonissával,
          Mig nem keseredett annak halálával;
          Itt nem alutt volna tűnder Helenával
          Argirus, sem Endimio az Lunával.

  Egy szóval, itt vala minden győnyörűség,
          Nem csak természettel szármozó ékesség;
          De mesterségből jőtt ide számos szépség,
          Csudára, látásra méltó termékenség.

  Tavasz ki nyilással virágzik a’ Flora,
          Kőrűle ragyagván sok mosolgó rosa,
          Rozmaring, tulipán, narcissus, viola,
          Ezt nyomban kőveti gyűmőlcsős Pommona.

  Illatos narancsot és czytromot ez ád,
          Sok féle jó kőrtvélt és jó izű almát,
          Epret, fűgét, meggyet, jó édes mosolát,
          Egy szóval, mindent, az mit kéván gyomrod s- szád.

{}

  Ezek közőtt Bacchus sétált hizott testel,
          Sok bort, sok malaczot ő már temetett el,
          Bokros most is fűrtős szőlő gerezdekel,
          Minden embert kinál szivessen ezekkel.

  De már nincs ideje s- hele vendégeknek,
          Mert Mars és Bellona otton kertészkednek.
          Pandurok s- slappányok kőnnyen vitézkednek,
          Nem virágot, hanem vért hullajtanak, szednek.

  Most ezeknek vagyon vak uralkodása,
          Van minden szépségnek iszonyu rontása,
          Látszik csak siralmas háboru forgása,
          S- attul esze veszett minden villongása.

  Vagyon csak bú bánat, gyász és szomorúság,
          Békességet rontó kegyetlenség, vadság,
          Veszélles zűrzavar, pör, irgalmatlanság,
          A’ kik kőzt halálnak adatott urasság.

  Vulcanus isten is járattya lángjait,
          És porrá, hamuvá teszi sok házait,
          Melly miát indettya sok szemnek árjait,
          Látván minden felől keserves kárait.

  Immár a’ pandurok mint sivó sárkányok,
          Szőlők gyepűire futva rohonának,
          Honnéd az francziák viszsza tolatának,
          Mivel puska miát sok vért folyatának.

  De ez még nem elég! Zicska hegy dombjában
          Szerződőtt franczia része nagy sorjában,
          Noha mint a’ medve, ha méz szag orrában
          Esik, mász a’ pandur annak a’ nyomában.

  Itten kegyetlenűl ujjul a’ sok dir dur,
          Sok testet az ólom láthatatlan meg szúr,
          Sok léleknek véres utat az mellyen fur,
          Egyeránt sebesül pandur s- franczia ur.

{}

  Végre a’ mérges rácz fől tűri kezeit,
          Egy szempillantásban hegynek az teteit
          Meg veszi, karóba két franczia fejét
          Fűggesztvén, boszontya avval tőbb szemeit.

  Lévén Zicska hegyén ezen viadalom,
          S- által alkalmatos hirű diadalom.
          Jobb kézről Libinnél egy sáncz forma halom,
          Az alatt gyaloggal tellyi van egy malom,

  Mellyet nem csak Moldva csapástul fődőzte,
          De feles álgyu is táborbul őrőzte,
          Oda viszsza vivő hajóit kőtőzte,
          Ide a’ ráczokat Forgács ősztőnőzte.

  Épűlt ezen malom egy fűszfás szigetben,
          Tábortul három száz lépés kőzellétben,
          Három száz volt a’ ki helyheztetett ebben,
          Királyné vitézi illen lopó lesben.

  Pandurság, melly oda illenék, kűldetett,
          Járván fől és alá addig kerűlgetett,
          Hogy a’ francziára jól puskát sűthetett,
          Franczia pediglen kár nélkül lűhetett.

  Mint nyári menydőrgés, a’ sok puska ropog,
          Álgyu is táborbul pandurokra morog,
          A’ fűst s- por vastagon keveregve forog,
          Francziák nem szűnnek, mig tart nékik porok.

  Azonban pandurság meg erőséttetik,
          Moldva szakadékja által evesztetik,
          És a’ malom gyorsan ott kőrnyűl vétetik,
          Ellenségre nagy fész véletlen tétetik.

  Mert kegyetlenkedvén ott a’ rácz kardot vont,
          És iszonyusággal sok franczia vért ont,
          Irgalmatlonoktul hasztalan kért pardont,
          Vér s- praeda szomjuság mert ott mindent el ront.

  Kevés hajót kapván, táborba szaladott,
          Malom kőrűl szillel sok esett, maradott,
          Két száz meg fogatván pórázra akadott,
          Kiért az ellenség mind fegyvert ragadott.

{}

  Mivel azt gondolta s- vélte bizonyossan,
          Hogy e’ győzedelmet a’ magyar nyomossan
          Kővetvén reája csapott ostromossan,
          Viz mellet is lévén otton vékonyossan.

  Mint kazarma mellett városba az ut megy,
          Bal kézről ujjonnan meg telik Zicska hegy
          Francziaval, mint hogy viszsza ment truppja egy,
          Ujra pandur oda ennyihány ballag s- megy.

  Elő van Frangepán obest lieutemant ur,
          Rettentő tűzelést mivel megint pandur,
          Rőpdőzvén a’ sok ón, sok fájdalmas or fur,
          Okádgya is vérét ott ennyihány mansur.

  Azért onnéd futva megint le halladnak,
          És az álgyuk alá kapuhoz szaladnak,
          Pandurok az meg vett heleken maradnak,
          És otton vigyázván őrűlnek, vigadnak.
