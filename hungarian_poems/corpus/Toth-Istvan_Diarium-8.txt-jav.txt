  Az nap el enyészet kedvetlen orczával,
        Kűszködvén sokáig sőtétes kormával,
        De hogy éj érkezett arnyékos lovával,
        Le ment az egekről homál nyugottával.

  Az pedig mihelest éjtszak kődből ki tűnt,
        Szép napnak ereje mindgyárt veszvén le tűnt,
        Uralkodásátul világosság meg szűnt,
        És igy vett magára ég vakságat és bűnt.

  Halgat azért az ég, halgat minden patak,
        Halgat a’ főld s- vizben halgatnak az halak,
        Halgatnak az erdők, halgatnak az vadak,
        Halgatnak a’ mezzők és minden madarak,

  Halgat a’ Boreas egyűtt Affricussal,
        Hallgat Aquilo is haragos Notussal,
        Mert el nyugovának kevél Eolussal
        S- győngén lengedező vidám Zephyrussal.

  Ébren ugyan száma égen sok csillagnak,
        De im, azok félve s- reszkedve villagnak.
        Mint egy alattomban, sőtétre pillagnak,
        De magyar katonák lármássan villagnak.

  Groff azonban ki megy gondos pironsággal,
        Érzéken fájdalmin nagy szomorkodással,
        Oda ér, katonák a’ hol villongással
        Vannak, prussus miát csunya iszolgással.

  És nem csak az eszek meg vesztegetődet,
        Rendjek, magok, lovok őszve keveredet,
        Sok kettő akadván öszve ott verődet,
        Egyik a’ másikkal kőzben tekerődet.

  Groffnak volt szándéka Glatz felé indulni,
        S- addig egy szegletben lenni, mig el mulni
        Fog az éj; de az nép tér viszsza lódulni,
        Kin meg uj bánattal kezd a’ groff busulni.

{}

  Sirelmes fájdalom szivét hasogattya,
        Tiszteket a’ néppel edgyűtt szologattya,
        De semmi képp őket meg nem tartózhattya,
        Sőt, némelly menésre készti s- noszogattya.

  És igy meg indulván, szőkevén sietségben
          Viszsza Eberstorffra éjjeli sőtétben
          Mentek, utat tőltvén sok féle beszédben,
          Lassu suttogásban, csufos rettegésben.

  Fertelmes félelem embert mire viszi,
          Hogy ha egyszer szivét hatalmában teszi,
          Sokszor hirét, nevét gyalázattal eszi,
          Gyermekké, bolonddá s- monstrummá is teszi.

  Ebben meszszi példát bár ne menny keresni,
          Kőztűnk látsz most nyilván elegendőt esni,
          Sok halla a’ kutyát ugatását nyesni,
          Mondgya, hogy prussusok mentek elő lesni.

  Némelly bizonyosan szollá, hogy puskáznak
          Hátul a’ prussusok, kik benűnk csapáznak,
          Iszonyú dussággal városban csatáznak,
          Magyar s- város ellen szertelen attáznak.

  Hallottuk félelmét országló Romának,
          Vitéz Fabiusok mikor el hullának,
          De még is állástul el nem szaladának,
          Noha a’ vejensek rájok rohanának.

  Féltek görőgök is fa lunak gyomrában,
          Midőn a’ frigesek huzattak Trójában,
          S- langalót akartak vitetni foklában,
          Hogy ugy föl áldoznak Pallas templomában.

  De fészünkhez képest maid az semmi vala,
          Noha gőrőgőknek méltó okot ada
          A’ veszély, melly fűlök hallattán nyargala,
          Mi népűnk pediglen semmiért szalada.

{}

  Érkeznek azonban hoszszu Eberstorffra,
          Szomorú groff magát is nyugodalomra
          Adgya; némelly tiszt is s- ennyihány katona
          Itt hált, némelly része tovább nyomakoda.

  Groff lágy tollas vánkos kőzé meleg ágyban
          Tévén fárodt testét, sok álmélkodásban
          Fut, fárod elméje, tőrődik magában,
          Morphaeus az alatt bé szorul az házban.

  Hamar csőndes álom tagjaira szálla,
          Pihegő szellőit melle fujdogálla,
          De Morphaeus otton békével nem álla,
          Hanem álom kőzben groffot jáczdogálla.

  Hol futásra készti, s- mutat veszélyeket,
          Hol az nyerességet és arany hegyeket,
          Hol el veszi tőle hadi seregeket,
          Hol pedig biz reá számos vitézeket.

  Némelykor nagy erős bástyákat rontatni
          Ad álgyut, taraczkot szekéren vontatni,
          Hegyeket, várokat hamuvá bontatni,
          Erös viadallal sok vért ki ontatni.

  Utollára viszi egy zőldellő kertben,
          Sok rósát, laurust mutat néki ebben,
          Sok szép hadi népet továb egy szegletben.
          De már piros űdő ér szép nap keletben,

  Hogy groff győnyőrködik tetczetes álmában,
          Morphaeus istennek kép mutatásában,
          Azért véget tészen szép mulatásában,
          Fárodt tagjaira vett nyugovásában.

  Mert im’ jőn Nagy János szapora lépéssel,
          S- házban mint egy halom, lépik sietséggel,
          Beszélli, minnyájan hogy nagy iedséggel
          El mentek a’ tisztek egyűtt egész néppel.

  Kivel megrettenti groff udvariait,
          Azok szorgoskodnak, készétsék lovait,
          Groffot is fel kőltik, Nagy János szavait
          Bé mondgyák, groff arra vonnyéntya vállait.

{}

  Azt feleli: „lássák, hogy ha el szaladtak,
          Engemet, obestert egyedül itt hadtak,
          Tudom, embereim mellettem maradtak.”
          Hát im, Nitzkj s- Horváth András koczogattak.

  Ezek hogy a’ groffnak jó regvelt mondottak,
          Viszont kérdezkedvén, mint s- hogyan nyugottak,
          Azonban katonák fellől is szóllottak,
          És Nagy János hirén nagyon csudálkoztak,

  És igen nevették: „ez az a’ Nagy János,
          Kinek hire, neve az éggel határos
          Vala, hogy tisztyének nyult hivatallához,
          Noha lett most téte sok helyen hibános.

  Adott nagy hirt, nevet néki kurucz járás,
          A’ tűzes lobonczon koborló csatázás,
          Mezzőkőn, harczokon viletlen puskázás,
          És az ellenségen lett hires probálás.

  Azért most is véltűk, lesz sivó oroszlán,
          És a’ prussust fogja hordani a’ fogán,
          De szivetlenséget mutatott sok probán,
          Bokros ellenségtől meg rettenvén korán.

  Pallost ugyan visel torony teste mellett,
          Ollyant, hogy adhatna Atlásnak is terhet,
          Fároszthatná akár melly oriás kezet,
          De azzal sem vágot ő prussus test-eret.

  Puskáját sem tudom, melly világon kapta,
          De annak a’ sipja olly keménnyen adta
          Maktyát, hogy egy szántó vast által szakaszta,
          De ellenség testét nem igen harapta.”

  Láttam én magam is szemmel Praga alatt,
          Mikor a’ franczia előttűnk el szalatt,
          Vitéz groff Czirákj vitézűl el maradt,
          Hoztak katonáink egy kemény melly vasat.

  Volt egy hűvelkujnyi aczél vastagsága,
          De hogy lővés által nézetett probája,
          Durált ércz kőzepét Nagy János puskája
          Nagyon által furta sokunk csudajára.

{}

  Ott lehet a’ fegyver embernek kezében,
          De ha nincs bátorság, ahol kőll, mellében;
          Nem lehet ott haszon dicsért fegyverében,
          Sem sokat birható csontos erejében.

  Nagy János Halbsvertben addig sem maradott,
          Mig groff tőbb tisztekkel tanácsot tartatott,
          Hanem egynehányal előre ballagott
          Egész Eberstorffig, vagy inkáb szaladott.

  De azonban gyűnnek a’ groffhoz Fercsák is,
          Csak hamar Bajáki Mihály kapitán is,
          Vidos, két Őlbej és a’ Kiss Mihály is,
          Koltaj, Damsovics, Lendvaj s- tőbb más is.

  Kőz katonák ugyan előre el mentek
          Sokan, s- Mittenvaldon mind le telepedtek,
          Eberstorffról tisztek is fől kerekedtek,
          Mittelvaldra menvén két napig ott lettek.

  Az alatt érkezett trupjátul segétség,
          Nemes Arad, Berek vármegyei népség,
          Voltak hetvenketten, rátczal kevert vérség,
          Látzik vad testeken korcsos ősztővérség.

  Kapitán Vitzmándi Gábor vezérlette
          Őket; jővéseket a’ groff őrvendette,
          Gábor prussusokat nagyon fenegette,
          Noha téte a’ képp nem első vesztette.

  Ez után gyűnnek szaboltsi nemessek,
          Ezek latczatossak s- jobban tetczetessek,
          Ruhájok, fegyverek, népek is rendessek,
          Ékes magyar módgya szépen fegyveressek.

  Első fő hadnagyok volt Ibrányi István,
          Othon vármegyében másképp vice ispán;
          Még a’ tőbb tisztek is voltak igen czifrán,
          Régi magyar nemet mutogatták nyilván,

  Mivel bűvelkedtek sokan strucz tollakkal,
          Ékeskedtek hajdan magyarok ollyakkal,
          Mint kőnnyű madarak, ficzkándó lovakkal,
          Jártak vigadozván tárgató sipokkal.

{}

  Ezek mindenestűl száz huszan valának.
          Aba-újváriak osztán ballagának,
          Mondták ennek számát két száz ennyihánynak,
          Már ellenség előtt forgott katonának.

  Posztók kőzűl ugyan, mellyet mi abának
          Nevezűnk, azt ippen tartyuk az allának,
          Azért nem nagy becsű abbul vart ruhának,
          Nem is szokták adni emberek jovának.

  Csikósok, birkások nagy Dőbrőczőn táján,
          Kocsisok, polgárok Kecskemét határján,
          Sok fekete madzag lévén karimáján,
          Viselik az abát Allfőldnek pusztáján.

  Aba vármegyének de nincs eredete
          Az aba posztótul, hanem nevezete
          Aba vártul vagyon, mellyet épéttete
          Aba király, s- attul vagyon tenyészete.

  Ezek Slesiaban szűntelen látszattak
          Az ellenség előtt, és nem is jadszattak
          Vélek, hanem nékik gyakorta ártottak,
          Groff segétségére most el bocsáttattak,

  Vittarius László hadnagy vala vélek.
          Igy érkezvén groffhoz segéttő seregek,
          Kinek itt, kinek ott az őr-álló helyek
          Adatik, s- ha prussus ki jővend ellenek,

  Készen levén ott hirt egymásnak adgyanak,
          Első meg látásra meg ne szaladgyanak,
          Ugy is puskázókat hatulra hadgyanak,
          Alkalmatos rendben tűllők halladgyanak.

  Kűldetik Vitzmándi Halbersvert városba,
          Maga népén kivűl vagyon száz gyalogja,
          Hogy ha prussusokat bent találni fogja,
          Kőzel város kivűl falun állapodna.

{}

  És mint hogy ott nem volt az ellenség népe,
          Truppostul városnak piarczára lépe,
          De ott kőrnyűl fogja rut félelem képe,
          Mihelt érti, kőzel van Glatz kerétése.

  Ir szaporán groffnak, hogy már vitézeit
          Bé szálléttá, szóllák de prussus hireit,
          Hogy ki jőn, s- el rontya királyne hiveit,
          Siessen azért, veszni ne hadgya népeit.

  Midőn Vitzmándinak jőn illen levele,
          Már groff valffelstali kastélyban delele,
          Kapitánnnak, magát jól tartsa, felele,
          Segétsége lészen, ha kőlnek lesz hele.

  Itt árpábul gőzőlt izetlen rosz sőrrel
          Kőllőtt elni, borhoz mert jutottunk pőrrel,
          Noha tisztartóné a’ katonát kőzel
          Szerette szemlélni, és látta őrőmmel.

  Azonban csácsogó bal hir szárnyára kél,
          Mint ok nélkűl fajzott déli csavargó szél,
          Hirdeti, Vitzmandin vagyon ellenző fél,
          Ha nem megy segétség, éri káros veszél.

  Sőrkenvén vitézek készűlnek szaporán,
          Soknak már fűgg tőltőtt karabin tamporán,
          Frissen kapja nyergét, hogy kész légyen korán,
          Sok pedig már futkoz fől s- alá jó lován.

  Groff is Tuba lován azonban ki ugrik,
          Katonaság rendben háta után bujik,
          És a’ lárma felé gyors lépéssel nyulik;
          Mire oda érnek, már hir is el mulik.

  Az nép nem találván prussus csatájára,
          Viszsza telepedik osztott tanyájára,
          Halbersvert is derűl őrőmnek árjára,
          Hogy királyné népe meg tért hatarjára.

{}

  Mint mikor keserű vastag köd el oszlik,
          És ég a’ nagy sőtét főlyhűkbűl ki foszlik,
          Vidám uj orczával nap fény világoszik,
          Tűndőklő sugarja homálba nem botlik;

  Ugy habelsvertiek szivekben vidulnak,
          Mivel félelmeknek kővei higulnak;
          Szegények nem tudgyák, melly kicsint sipulnak,
          Melly rővid nap megint bánatra indulnak.

  Magyar királynénak látván borostyánnyát
          Szépen nyőlni, s- rájok anyai palástyát
          Terjedni, el futni prussus kevél lángját,
          Hogy ne égethesse várossoknak tájját.

  Őrűlnek, vigadnak, az Istent dicsérik,
          Boldoggá királynét tegye, buzgón kérik,
          Annak mindennyeket ajánlyák, igérik,
          Vélek Mars borostyán árnyéka meg érik.

  Annak hatalmazó terepedisiért,
          Hasznos árnyékának nagy tenyészésiért
          Óhajtnak, kiáltnak jó szerencséiért,
          Ő mellettek ki vont igaz fegyveriért.

  De szép reménnyeket meg csalatni látták,
          Mert kard hőveléből ki nyőlt borostyán fát
          Békesség férgei faldozva le rágták,
          Halbersvertre prussus sugárját bocsátták.

  Vitéz groff Czirákj mivel hogy nem talált
          Ellenségre, mezzőn nem sokáig ott ált,
          Hanem Vallfelstolban meginten viszsza szált,
          És azon éjtszakán csőndességben ott hált.

  Más nap vigyázókat korán el rendőlé,
          Maga egy sereggel mendegel Glatz felé,
          Midőn nagy fárodság testét meg terhelé,
          Maga házhoz, hada száll Ullersdorff mellé.
