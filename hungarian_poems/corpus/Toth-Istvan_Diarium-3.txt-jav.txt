  Azonban szép piros hajnalnak csillaga
        Az égre derűlvén ékessen villaga,
        Kokas szó is minden felől meg rivada,
        S- a’ tűndőklő nap fény lassan fel virrada.

  Minnyájan őrűlnek a’ szép nap keletnek,
        Szives vidámsággal lovakat nyergelnek,
        Indulásra várják jelét obesternek,
        Strása mester által rendben helyheztetnek.

  Már vitéz Czirákj fől űlt jó lovára,
        S- áll a’ sereg előtt vitézek módgyára,
        Előtte van Kecskés János adjutantya,
        Másképp quartély mester ez hivatallába.

  Trombita fujások, a’ dob is meg mordul,
        Egyszer s- mind a’ sereg helyéből ki mozdul,
        Tanult változással standár után fordul,
        S- nagy Bécs felé lassu ballagással lódul.

  Vévén groff orderit tőbb kapitányok is,
        Jó regvel indulván elértek azok is,
        Visgálták, dicsérték és meg csudálták is,
        Hogy olly szép rendessen jőttek s- állottak is.

  Melly szálos, melly erős, melly szép számos sereg,
        Illyenek volnának bár csak sok ezerek,
        Nyilván a’ bavarus és prussus erejek
        Meg szégyenétettnék, s- rontatnék fegyverek.

  Vitézek egy hoszszu rendben álléttatván,
        Ki az főldre le száll, ki pedig űl lován,
        Csudálkoznak egymás kőzt Bécs állapottyán,
        Erején, nagyságán, szépségén s- mi voltán.

  Az után adjutánt városba szaladott,
        Vas varmegyeiek érkeztek, hirt adott,
        Noszsza mindgyárt az hir gyors szárnyára kapott,
        S- ezer trombitával az éránt fujatott.

{}

  Erre sok ezer nép városból ki szalad,
        Ki lóra nem kaphat, sietve gyalog ballag,
        Kinek nincs szekere, őnnőn lábán ballag,
        Annyi megy, hogy vélnéd, benn senki sem marad.

  Ki kocsin, ki sézán, ki szép lektikán jőtt,
          Ki kevéllyen járó kényes loó hátán űlt,
          Minden a’ katona kőzőtt fordult, kerűlt,
          Katonát dicsérvén jó lovával edgyűtt,

  Urak is hir alatt immár értekeztek,
          Vas vármegyeiek hogy Bécshez érkeztek,
          Sok groffok, herczegek, dámák ki férkeztek,
          Kik meg nézvén, rólok dicséretet tettek.

  A’ vitézek kőzőtt fől s- alá sétálnak,
          Ugy fől sűrűsegge a’ szorgos hangyáknak, 
          Ugy őszszel el menő tavaszi madárnak,
          Kik az heves tenger melegére járnak.

  Im jőn még sok herczeg a’ fejedelemmel,
          Jőn Battyáni Lajos Eszterhás herczeggel,
          Baronyai János Festetics Joseffel,
          Dráskovics Leopold sok czifra némettel.

  De ki olvashatná számát vagy fővénynek,
          Vagy éjtszak tengerben kűszkődő por fénynek,
          Az le ábrázolná a’ ki futó népnek
          Sokát s- tőrtenetét ezen űnneplésnek.

  Igy mentek Trojábol a’ lóó nézésére,
          Kit, nem jutván Troja vár meg vevésére,
          Gőrőg nép épétett kapu ellenére,
          Minerva aszszonynak a’ tisztességére.

  S- mint szarvasok jutván nyári szomjuságra,
          Futnak, sietnek menni az hives forrásra,
          Ugy szintén bécsiek a’ magyar látásra
          Városból ki futnak mezzei határra.

{}

  Ezek igy szemlélték Vas vármegye hadát,
          Az két hoszszu rendben mint fal verte magát,
          Minden trupp előtt egy tisztet mint vitorlát
          Látni, vagy is mint egy nagy gálla abrosz fát.

  Jőn már a’ királyné és véle sok dárdás,
          Űlvén szép szézáján mint Venus vagy Pállás,
          Két felől két hajdu mint két erős Atlás
          Van mellette, s- kiáltyák, légyen félre állás.

  Állott groff Czirákj sereg elejében, 
          Strucz tollat győnge szél mozgatván fejében,
          Tűndőklik aranyos fegyvere kezében,
          Szűkdőzik jó lován, nem álhat helyében.

  Hogy lőn királynénak oda érkezete,
          Groff a’ vitézekkel kardot emeltete,
          S- tőle királynénak lőn ott űdvőzlete,
          Három kardhajtással három tisztelete.

  Királyné Czirákit vele menni énte,
          Jobb felől fő ispány Battyani késérte,
          Bal felől Czirákit mellette lóó vitte,
          Fejenkint szemlelvén vitézeket nézte.

  Az után az alsó végére seregnek
          Állott, parancsolván: előtte mennyenek;
          A’ nagy méltóságok kőzűl sereglenek,
          S- királynéval edgyűtt népnek őrvendeznek.

  Maga groff ballagva sereg előtt jára,
          Egészlen Nagy Sándor termete s- formája,
          Léptet fakó lován Kis Mihály utánna,
          Megy osztán seregnek őtős egy egy száma.

  Ha kőzikbe teszed nevét a’ tiszteknek,
          Lesz kilenczven száma ezen vitézeknek,
          Rajtok őrűl nagyon szive mindeneknek,
          Bizton jővendőlvén nagy tétét ezeknek.

{}

  Mert volt mindeniknek katona termete,
          Gyors, erős és bátor vidám tekéntete,
          Deli vitéz módra hadra készűlete,
          Hogy még Márs is véle mezzőbe mehetne.

  Ez után győn a’ nép fő strása mestere,
          Niczkj Ádám, de megh néphez viszsza tére,
          Hogy a’ seregeket menésre rendelle,
          Dansovics hadnagya trupja előtt menne.

  Ez is szép nép vala, mint egy hatvan ketten,
          El rendeltetvén ott nem rut hadi rendben
          Ballagva léptetnek, őtőnként egy szerben,
          A’ villogó fegyver ragyag minden kézben.

  Kemenes alláról jőttek két csoportal,
          Egyikét vezeti őtven kilencz kardal
          Serény Horváth Antal kisded testi taggal,
          Őreg ember, tanult probát kurucz haddal.

  Azért hadi ravaszsággal meg tölt ember,
          Szálos ritka haja olly fehér, mint kender,
          Annyi veszélyt forral burgusra, mint tenger,
          Meg ront, ha nem vigyász, hidd el, brandenburger.

  Negyedik trupp előtt Nagy János ballagott,
          Ebben mint nagy tőlben látni erőt, nagyot,
          Kurucz volt, sok sebet sok németen hagyott,
          Nevel prussus ellen moston uji haragot.

  Ez, mint egy barlangból ki rezzent oroszlán,
          Ember őlő pallost hordoz nagy oldalán,
          Látszik irtóztatás rettentő orczáján,
          Őtven két szabla megy ennek háta után.

  Kemenes allának más trupját vezette
          Vidos Joseff, tisztét ez nem régen nyerte,
          Hadnagyból obrister kapitánnyá tette,
          Bunta lovát ő is kényessen léptette.

{}

  Ez eleven ember, deli legényekből
          Vagyon a’ serege, mint egy hatvan egyből,
          Kiket Arumbruster jobra nemessekből
          Válosztott, biztatván, hogy lóra velek űl.

  De még is el maradt egy némelly mentséggel,
          Hogy meg lővőtt lába nincsen egésséggel,
          Dagadván sok járás miát minden éjjel,
          A’ kit sok emberek nem is hihették el.

  Akar mi volt légyen oka s- akadállya,
          Elég rut, hogy minden pőki és ócsállya;
          Illyen triumfusból a’ nép meg sem szálla,
          Bécsen által menvén faluk felé álla.

  Bécsben is, mint sűrű levél a’ sok fákan,
          Őszve gyűlt a’ néző nép minden utcákan,
          Magas ablakokon, hidakon, bástyákon,
          Csudálkozván zászlokon és katonákon.

  Groff néptől el marad a’ nagy Bécs városon,
          Annak némelly része szállott Gerisdorfon,
          Némelly pedig Kogran, némelly Aipelton,
          Ezekben nyugodtak két éjtszakán s- napon.

  Itt már a’ futó hir indétván szárnyait,
          Az egész tartomány téres határait
          Meg nyargalta, hirdetvén prussus hadait,
          Hogy indult rontani Esztraig birtokait.

  Azért Ceres, mezzők királyné aszszonya,
          Hogy illy rosz hirt hallott, száját félre vonnya,
          Fekete fátyollal fejét fődvén fonnya,
          És ugy a’ mezzőknek romlását zokogja.

  Flora is rosáit kőnyvezve tekénti,
          Tudgya, hogy a’ burgus szillel hánnya s- hinti,
          Pommona is magát sirással emészti,
          Tudván, gyűmőlcs fáját maid Márs őszve tépi.

  Mit nem tesz Apolló kilencz musáival,
          Búsúl, hogy rőjtőzzék édes nympháival,
          Mint hogy a’ Vulkánus lángos flammaival
          A’ főldet emészti, tűzes furiaival.

{}

  A’ vadász Diánna kedves társaitól
          Búcsúzik, rettenvén hadak lángjaitól,
          Minerva is sirva tanétványaitól
          El válik, s- bucsut vesz édes fiaitól.

  Pales gődőleit eddig az erdőben,
          Őrizte Titirus juhait mezzőben,
          Magok is nyugodtak fák alatt szellőben,
          De had miát vannak már most kőnyvezőben.

  Hallatván tombolo dobok harsagása,
          S- szivet élesétő trombiták fujása,
          Mindgyárt meg szűnt ékes madarak szollása,
          Meg szűnt Orpheusnak győnyőrű notája.

  Sirt azért Dunának sebes folyása is,
          Nevelkedvén buja, dagadó árja is,
          Félvén szőke vize habos hullámja is,
          Vérre ne változzék vesz le nyulása is.

  De az lakosok is félnek rettegésben,
          Suttogtak, és estek maid csak nem kétségben,
          Mivel nincs kegyelem, tudták, ellenségben,
          El pusztéttya őket nagy kegyetlenségben.

  Azért hazájokat maid sokan el hadták,
          Sokan partékáit, kincsit Bécsben hordták,
          Sokan előnkben is eszkőzőket hozták,
          Hogy ellenség éget, dúl, sirva mondották.

  Bizony ugy szillednek félénk szarvas fiak,
          Midőn vadász kézben forogván kéz ijak,
          Rőpdőznek utánnak seb csináló nyilak,
          A’ mint futnak szillel az austriaiak.

  Azért az vitézek hogy le telepedttek,
          És a’ brandeburgus felől értekeztek,
          Minden utra szorgos strásákat tetettek,
          S éber vigyázással éjjel nappal lettek.

{}

  Mivel Baronyai ezen tartománynak
          S- benne vitezkedő magyar katonának
          Fő vezére, ordelt kűld, hogy Stukorának,
          Őrzésére ennyihányan ballagnának.

  Oda zászló tartó megy Őlbei Antal,
          Egész seregekből válosztott iffjakkal,
          Grofftól el kűldetvén három tiz jó kardal,
          De nem voltak otton dicsérendő szaggal.

  Mert jól lehet volt is nékik jó tartások,
          És a’ mellett nem is terhes vigyázások,
          De mivel hallatott sok fogyatkozások,
          Nem sokára mentek ő helyettek mások.

  Osztán Gerisdorfról menénk Paravartra,
          Paravartról pedig hoszszu Hittendorfra,
          Itt ennek akadtunk egy szőkőtt prussusra,
          Kiis meg fogatván vitetett a’ baktra.

  De ezen helyekben kűlső belső strása
          Rendeltett, falut a’ ki kőrűl járja,
          A patral itt esett Horváth Boldizárra,
          Kész litel Felkisre és Csiba Mihályra.

  Két napja már el mult, hogy itt igy mulatánk,
          Hirt a’ burgus felől bizontalant hallánk,
          Azért mindenképpen vigyázással valánk,
          Harmad napon lárma támod, lóra kapánk.

  Elő generalis Esterhás népével,
          Miszlipokból siet, s- izen siettével:
          Utánna nyomódgyék hogy groff seregével,
          Mert nem meszszi puskáz hadunk ellenségel.

  Gróffnak ki volt ordér már előre adva,
          Hogy magával szállott népet készen tartsa,
          Azért a’ hirt halván gyorsan ki ragadgya
          Trupjait, s- generál után nyargaltattya.

{}

  Mint az éh farkasok hogy ha barmot látnak,
          Vér szomju torkokat, nyálos szákat tátnak,
          Dűhőssen reája szorgoskodnak, ártnak,
          Ugy groff vitézei mennek s- kardot rántnak.

  Azonban Szimkérten mondgyák generálnak,
          Hogy vige az harcznak, immár nem puskáznak,
          El harapta álgyu fejét katonának,
          Egynek, sebesétvén lovát egynéhánynak.

  Azért Czirakjnak mondgya, hogy meg állon,
          Mig nem izen viszsza, addig csak ott várgyon,
          És a’ katonaság házokhoz le szállon,
          Maga mind népestűl telepedik Stáczban.

  Ott ebédet evett, ott is hált éjtszaka,
          Kapitán Stipicset el kűldőtte Lábba;
          Csak előbb a’ prussus ebből ki ballaga,
          Ennek mezzejében volt tegnap a’ csata.

  Ir az után groffnak, Herisdorfra mennyen,
          Otton éjjel nappal vigyázásban légyen,
          Mig más hová menés iránt ordért vészen.
          Itt groff Czirákj is olly rendelést tészen,

  Hogy mivel minapi hirtelen lármával
          Az konyha szekerét hadi sézájával
          Kaunersdorfra vitték a’ bagasiával,
          Most hozzák utánna négy paripájával.

  Ez estve érkezett, éjjel nagy hó esett,
          Onnéd Wilhelmstorfra el mennyi kőlletett,
          Groff mezzőn agárral egy nyulat őletett,
          De itt sem sokáig maradni lehetett.

  Ez alatt pediglen két emlékezetes
          Dolog tőrtént; egyik ugyan dicséretes,
          De a’ másik ippen nem magyar nemzethez,
          Hanem inkáb illik prussus hitetlenhez.

  El megy Nagy Jánosnak a’ zászlótartója,
          Vőrős Ferencz huszon őttel Rabensburgba,
          Ezek találkozván egy brandenburgusra,
          Meg fogták, és hozták aztot Polisdorfra.

{}

  Ez Vas vármegyének első nyeressége,
          S- mint egy vitézségnek elő jelensége,
          De a’ másik dolog rut fertelmessége
          Csak nem lett hadunknak szerencsétlensége.

  Dansovics hadnagyal ment hatvan katona,
          Kinek Russ kapitány lett fő commandója,
          Észre veszik, hogy ez regementből volna,
          Azért bokrosodnak rutul háborodva.

  Erőssen pajtársok egymást tanácsollyák,
          És csak azt minnyájan esztelen gondollyák,
          Hogy őket kőteles katonák kőzé tollák,
          S- onnéd soha el nem bocsáttyák, azt szóllák.

  Kiért esz vesztéssel tűszten háborodnak,
          Szillel futkozással nagyon lármáskodnak,
          Nem fogadgyák szovát a’ kapitányoknak,
          Inkább tisztek tőlők meg taszigáltatnak.

  Némellyek ellenek kardot is rántottak,
          Némellyek karabint reájok tartottak,
          De még is nékiek semmit sem ártottak,
          Noha szitkozódtak, sokat káromkodtak.

  Igy fől kerekedvén gyorsan lóra űlnek,
          A’ fiok strásáért egy lovast ki kűldnek,
          És tizenkilenczen őszve seregűlnek,
          Comandót el hagyván onnéd el rőpűlnek.

  Kapitán meg irta már generálisnak,
          Az mindgyárt tudtára adta Czirákynak,
          Kől egész népséggel grof Eszterhazinak, 
          Niklisburgba menni, de grof Czirákinak

  S véle két seregnek, Spissics kapitánnak,
          Felsbergbe meg látni okát az lármának.
          Esvén a’ szilire Polstraf határjának
          Előnkben jőn száma lármás katonáknak,

{}

  Hogy hozzánk érkeznek, az út félre álnak,
          Rendben karabinnyal nagyon praesentálnak,
          Cziráky kérdezi: hol tisztek volnának?
          Felelnek: felőlők semmit sem tudnának.

  „Tehát a’ comandót miként, s- hogy hattátok?
          Hol hadnagy? Hol kaprál? Tiszt nélkűl, tudgyátok,
          Hogy nem szabad járni! hát ti csináltátok
          A’ lármát! a’ fegyvert mindgyárt le rakjátok.”

  Mondgya kapitánnak, fegyvert el szedesse,
          Őket aristomban fejenként tetesse,
          Honnéd jőttek, viszsza mind gyalog léptesse,
          Lovokat más egy egy katona vezesse.

  Innéd Spisics gyorsan néppel kőrnyékezi
          Őket, hogy kőzűlők eszre egy sem veszi,
          És igy parancsolván kedvetlen le teszi
          Ki ki az fegyverét, s- más tőlők el veszi.

  Igy a’ tizenkilencz ember bé rekesztve
          Lévén, groff és Spisics mint kegyetlen medve
          Vagy haragos tygris, szőrnyen fenegetve
          Pirongattyák őket, halállal iesztgetve:

  „Nem igaz nemesi vérbeliek vattok,
          Disznó pásztoroknál alább valók vadtok,
          Nem kűldőttek ide, hogy lármáskodgyatok,
          Hanem a’ tiszteknek hogy szót fogadgyatok.

  Hiszen nem is vadtok őnnőn személytekben,
          Hanem más segéttő társotok nevében
          És zsoldra fogadott terhes kőltségekben,
          Ne véllétek, hogy nincs nemes regementben.

  Ha kikért gyűttetek, magok itt volnának,
          El hiszem, hogy jobban ők szót fogadnának,
          Orczal tisztek ellen nem is fordulnának,
          Hanem királynénak hiven szolgálnának.

  Mert az igaz nemes ágyból fajzó jó vér
          Dűcsősség uttyáról gyalázatra nem tér,
          Sőt a’ szép hir és név szerzésre probát kér,
          Mert a’ nemességhez illy tűndérség nem fér.

{}

  Azt gondoltam Szombathelyen, hogy farkasok
          Lesztek, ellenségen vitézkedő sasok,
          De mint látom, vadtok ti csak űres kasok,
          Sziv nélkűl féléken eszem iszom hasok.

  Nem igy kell becsőlni a’ nemessi sorsot,
          Drága donátiot, privilegiumot,
          Kikért nagy eleink sokat fáradozott,
          Éhezett, szomjuzott, szenvedett s- vért ontott.

  Hogy nemes vagy, azért bár lármákat ne tégy,
          Mert nemesség mellett akasztó fára mégy,
          Ha katona lettél, engedelmes is légy,
          Ne magadtól, hanem mástól tanácsot végy.

  Sok nemes, groff, herczeg regimentben vagyon,
          Engedelmeskedni de kőll tisztnek nagyon,
          Egyéb éránt bár Tules pusztában szaladgyon,
          Indus garamanták kőzőt bár lappagjon,

  De ha tisztre támod, hogy ha szót nem fogad,
          Ha Hector, Hercules lészen is, fől akad,
          Avagy globics miát élte vége szakad,
          Vagy pedig hátából karó hegy ki fakad.”

  Igy és keménnyebben őket pirongatták,
          El vett fegyvereket nyeregben aggatták,
          Tizen két strása kőzt viszsza gyalogtatták
          Feldsbergbe, s- piarczra otton állétották

  Ugy, hogy az katona két nagy rendre álla
          Rabok előtt, azok kőzőt ment két strása,
          Hat pedig ballagott fogloknak utánna,
          És igy azok estek ippen kőzép tájra.

  Ki ki hat léppéssel állott másikától,
          Hivatván egyenként fel az kapitántól,
          Meg visgáltattanak a’ kezdett lármátúl:
          Ki gyűtt, hogy támodott három katonátúl.

  Ikervárrul edgyik volt László Marosi,
          Másikat fogadta helyette Noszlopj
          Sándor, harmadika Fodor János, patyi,
          Ezt attya kűldőtte s- annak szomszidgyai.

{}

  Hátra kőtőztetvén kezek fől vitettek
          Nikolsburgba, és ott meg is itéltettek:
          Lászlóra halálos sententiat tettek,
          Fodornak, Nemetnek palczákat igértek.

  Már Marosi László fia volt halálnak,
          Ónok szálléttatván gyomrába puskáknak,
          De sententiája a’ két másikának
          Nem volt bűnhőz képest elég generálnak.

  Azonban tőrténik ide jővetele
          Eszterhás herczegnek, s- Miklósnénak vele,
          Grátiát nékiek e’ jó groffné nyere,
          Igy haláltól László, s- tőbbi bottul mene.
