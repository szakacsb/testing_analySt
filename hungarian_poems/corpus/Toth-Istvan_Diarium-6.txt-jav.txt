  Hogy igy Glatz tájára Czirákj érkezett,
        Szorgos elmejére ujj gond s- baj férkezett,
        Prussus járásáról gyorsan értekezett,
        Kinek mindenképpen ártni igyekezett.

  Nem volt elég kémje, hogy minden felé járt,
        Maga is gyakorta meg nézte gloczj várt,
        Iparkodott, mi mod tehessen benne kárt,
        Mi jó practikával probállya meg az zárt.

  Sokszor vitézei Glatzba be ugrottak, 
        Nyerességes praedát sokat oszve raktak,
        És részt az osztálban nem ősztővért kaptak,
        Mikor hodstatban nyert sok fegyvert el adtak.

  Leg első Tótth István utczákat meg járta,
        S- ugyan eőt kurucznak, ki magát el zárta,
        Rá tőrvén az ajtót elsőben ő árta,
        Felkis puskát felcser patikába márta.

  Érkeznek mások is kuruczot keresvén,
        Mint agarak nyulat, házankint kergetvén
        Fogdozták; fegyverét, pénzét szedegetvén,
        Ennyihányat rabbá szállásokon ejtvén.

  Innéd haza menvén kim tudománnyára
        El indula, s- méne groff néppel vártára,
        Hogy űssőn ott lévő prussus gyalogjára,
        Pandurt is ballagni rendelt a’ tájára.

  Lovasság markossan fog fől vett uttyához, 
        Meg szál, midőn ére nem meszsze vártához,
        Honnéd csak nem látni bé a’ kapujához;
        Ad portát Czirákj két tiz katonához.

  Egy lengyel kapitánt elsők hamar fogtak,
        Ellenség szekerét hármat bé hajtottak,
        Másik rendbéliek praedikátort hoztak,
        Csiba korbácsai ki hátán futkoztak.

{}

  Mindgyárt esik hirűl vártán burgusoknak
        Szillel nyargolása magyar lovasoknak,
        Noha őket vélik lenni igen soknak,
        Elsőben csak száz gyűn láttára azoknak.

  Groff Czirákj népét hagyván állásánál,
          Midőn város felé Siersdorff tájánál
          Czirkálodik, láttya, hogy nem jőn tőbb száznál,
          Véle lételekkel álván ott egy háznál.

  Nem késik, vitézűl kemenyétti magát,
          Bátor beszédjével bátoréttya hadát,
          Izenvén hivattya néppel egy hadnaggyát,
          Hogy szaporán vigye oda tőbb lovagját.

  De maga nem mene, sem nem eresztette
          Az népet, ez noha maid kénszerétette,
          Niczki és Marton is szemmel nézdegelte,
          Igy mindenik groffot maid veszni engedte.

  Eő ugyan csak noha kevessed magával
          Vagyon, igyekezik probálni szablával,
          Lővőtt az ellenség erőssen puskával,
          De magyar nem gondolt fűttyölő ónnával,

  Mivel obesterjek előttők forgódott,
          Jól lehet kőzőttők sok globics morgódott,
          Maid magyar kard burgus testhez már nyomódott,
          A’ ki azért nagyon meg is tébolodott,

  És már a’ jó groffot szép remény táplálta,
          De mind hogy fő hadnagy ott nem secundálta,
          Prussusoknak pedig segétség jőtt, látta,
          Viszsza ippen térni helyesbnek találta.

  Haragtól, boszutul szőrnyen égő szivvel,
          Mint sértett oroszlán ballag vitézivel,
          Mivel nincsen módgya sok ellenségivel
          Magának harczolni, kevés emberével.

{}

  Sokszor viszsza fordul, szégyenl hátot adni,
          De mint hogy nem tanács otton meg maradni,
          És katonákat sem lehet meg tartani,
          Kőll keserűséggel onnéd el ballagni.

  Tiszteket truppokkal edgyűtt pirongattya,
          Hogy magát veszélre tőbbivel mért hadta,
          S- árultatás képpen maid prussusnak adta,
          Főképpen a’ Vidost igen szollogatta.

  Kőz katonák azzal magokat mentették:
          Indultak, de tisztek el nem eresztették,
          Sőt, menőket pisztollal is fenegették,
          Tisztek ki ezt, ki azt ott okúl vetették.

  De a’ gyalogok is el veszték uttyokat,
          Roszúl vezettetvén, commendas urokat
          Nem találván, ronták a’ conceptusokat,
          Igy groff viszsza viszi disztelen truppokat.

  Groffen Ortban szállott, s- onnéd uj probára
          Fercsákot el kűldi Braunna várossára,
          Volt itt nagy magazin ellenség számára,
          De hasztalan fájtak fogok praedájára.

  Fercsák válogatott hatvan két legénnyel
          Nem késik, meg indul csőndes lépteménnyel,
          Érvén Vallisburtban szállott azon éjjel,
          Várván gyalogokat kévanatos szivvel.

  Az után hogy azok kőzinkbe érkeztek,
          Frissen dolog eránt a’ tisztek végeztek,
          Pandurok előre más fél százan mentek,
          Utannak nyomodván lovasok eredtek.

  Politztól egy hoszszu fűzeses vőlgy fekszik,
          Egyik vége szintén Bronauig esik,
          E’ vőlgyőn gyalogot fől kűldeni tetczik,
          Prussushoz menő hirt, igy vélvén, el metczik.

  Ezek mint csordára leselkedő vadak,
          Űgetvén bronai kapuhoz akadnak,
          Tűzet istrazsákra szőrnyűségest adnak,
          Azok is puskákat hirtelen ragadnak.

{}

  Lovasság más felől az főlső ajtóra,
          Mint egy nyári sűrű főlyhőnek zápora
          Rőpűl, kerekedik uttyának nagy pora,
          Ki ki siet mennyi és űtni kapura.

  Prussusok rezzennek városban lármára,
          Mint barlangos medvék vadász látására,
          Ki igyekszik mennyi kőlkők ártására,
          Fegyverrel kapukra szerzőnnek s- bástyákra.

  Mondgyák, főlső kapun nincsen ellenző zár,
          Noszsza, oda lovas megy, mint sebes madár,
          De egy sereg gyalog oda bé állott már,
          Kitől puska miát maid lesz is kőztűnk kár.

  De Isten angyala lővéstűl meg mentett,
          Mert ón esső senkit kőzűlűnk nem ejtett,
          Hanem egy paripát czompjában sebejtett,
          Igy városban csapni otton sem lehetett.

  Prussus lővés miát sikon meg állani
          Nem lehetett, azért tetzett le szállani
          A’ lovakról, és igy ellene állani,
          Köllött vak helyekből tűzzel ki párlani.

  Ki is a’ karabint el nem szenvedhette,
          Mert kőzűlők ónunk hármat le fektete,
          Azért futva magát a’ fal kőzé vette,
          S- bástyák ablakiból puskát sűtőgette.

  El oszlik a’ lovas, és megy szerte szillel,
          Pandurok pediglen erős tűzeléssel
          Alsó kaput vjják, s- vágják sok fejszével,
          Lönek mindenfelől sűrű tűzeléssel.

  Már kapuban három iszonyu nagy testet
          Látni, ki pandurok miát halva esett,
          Belső zárnál is egy, ki dragonnyal lesett,
          Rácz golobics miát főldet vérrel festett.

{}

  Ezek oriasok voltak termetekben,
          Hányhatták is volna hegyet erejekben,
          Talán úgy is a’ volt igyekezetekben,
          Jupiter leányára volt űldőzetekben.

  Mivel Slesiakból ki is rekesztették,
          És Morvából csalárdsággal ki vetették,
          Austria részeit nagyon vesztegették,
          Meg a’ nagy Bécset is vassal fenegették.

  De ez fől gerjedvén méltó nagy haragra,
          Négy folót és dupla keresztet magasra
          Emelte, és első dolgát bizván arra,
          Hánta boszu álló kőveit a’ hadra.

  Prussus látván, nagy Bécs mind rá fegyverkezett,
          Viszsza hazájában mindgyárt igyekezett,
          De Csaszlaónál mégis fejtőrést szenvedett,
          Ki miát nagy része testének meg veszett.

  Immár a’ patsirták nyitván vig szájjokat,
          Harmos hegy keresztre teréttik szárnyokat,
          S- ott Istent dicsérvén mondnak peánokat,
          De nem végezhetik őrőm notájokat,

  Mert a’ sas, mint farka vágott kigyo, fordult,
          Győzedelmeskedő pacsirtákra mordult,
          Kiknek szive csak nem mérgetől meg bódult,
          Hogy sok ujj oriás még reájok todult.

  Azonban Braunonál az ostrom izzadott,
          Sűrű lővés miát vasas zár likadott,
          Ellenség szive is el esvén tikkadott,
          Azért fől adásról jelet már ki adott.

  És mikor kezdettek beszélgetni arrul,
          Prussus számát tudni kévánván magyarul,
          Hogy tisztára mennyűnk, versenyeg és zsarul,
          Bizik erejében és pattag a’ falrul.

{}

  Más felől kapitán felel képes bűzzel:
          „Ha nem adod magad rabul, tehát űzz el!
          Mert meg emésztetlek egyéb eránt tűzzel,
          Kőrnyűl vévén várost égő haddal, fűstel.”

  Az alatt egy rosz száj ollyan szót hirdetett,
          Hogy Branan dolgaról a’ prussus értetett,
          Azért két száz gyalog Glatzból rendeltetett,
          Az ki is el gyűnni oda siettetett.

  Esvén ez fűlére Fercsák kapitánnak,
          Mindgyár véget vetett Brannan ostromának,
          Parancsol csoportra gyüvést lovassának,
          Tűzelésről szűnést puskás gyalogjának.

  Ezt halván a’ ráczok gyorsan a’ várostól
          Olly szertelen futnak, mint mikor az óltúl
          Disznók szalasztatnak pástra csoportostúl,
          De ezt nem várhattuk kapitán okostul.

  Mert előbb költ volna a’ lármát meg tudni,
          Igaz é vagy hamis? nem mindgyárt el futni,
          De arra eő nyilván nem tudott gondolni,
          Azért láczatott is magát meg csufolni.

  Igy itt szegény Kunits Miklós kőz katona,
          Midőn egy szegletből ki tekéntett volna,
          Homlok lővettetett, s- hatod nap el mulva
          Az árnyék világból seb miát ki mula.

  Egy csik szemű rátz is a’ kezén sebet nyert,
          Más ón egy katonát ágyékban által vert,
          Lövés miát otton mindgyárt le is hevert,
          De még is meg tartá életét az orvos kert.

  Illyen nem nagy kárral viszsza Valis furtba
          Fercsák hada el ment ballagva, nem futva,
          Nyert feles pálinkát s- egy lovat az utba,
          Nitzkit ott találta rendelt hadi truppba.

{}

  Ezt feles vitézzel és kapitányokkal,
          El kűlde volt jo groff olly ki adott okkal,
          Hogy meg űtkőznének azon kuruczokkal,
          Kik gyűnek, hogy lesznek Glatzban gyalogokkal.

  Vagy pediglen Braunát erőssebb ostrommal
          Szorétsák, s- meg vegyék látczatos haszonnal,
          Ez el mult; azt halván pandurok azonnal
          Zőndűlvén vidultak városban csoportal.

  Ezeket meg látván lovas katonák is
          Beszéllék a’ viszsza menést, noszollák is,
          Hogy el mennek mindgyárt, ha tisztek bánnyák is,
          De vélem, nékik is tetczet s- akarták is,

  Mivel Nitzkin kivűl ippen csak kevessen,
          De bizony ezek sem maraszták erőssen,
          A’ vitézek azért onnéd nagy hevessen
          Groffhoz Habelszvertbe mentek egyenessen.

  Kiket is keserű haraggal kedvetlen
          A’ jó vezér szemlélt, főképp hogy hirtelen
          Jó mód nem láczatott az ellenség ellen
          Szerencsét probálni – de mit tegyen ebben?

  Fárodhatatlanul bőlcs, okos elméjét
          Fontolla, és hánnya veti Glatz erejét,
          Látván, haszon nélkűl kűldőzi tiszteit,
          Már maga probálni fogja vitézeit.

  Azért paripákat hagyott Habelsvertben,
          Viszi kőnnyű szerrel népét csak fegyverben,
          És el helyhezteti egy erdő szegletben
          Igen kőzel Glatzhoz, hogy legyenek lesben.

  Városhoz pediglen küldött lovasokat,
          Hogy ott finczarozván mutassák magokat,
          S- illy fartéllyal csalnák ki a’ prussusokat,
          De semmi mód ki nem vethették magokat.

{}

  Itt is meg csalatván igy a’ jó remenség,
          Mivel ki nem futott a’ varott ellenség,
          Vitézeknek éri szivét kedvetlenség,
          Ki vélte, hogy kézben van már a’ nyeresség.

  Azért mint egy vert had, s- mint ha orrok vére
          Folna, fárodságnak mivel nincs várt bére,
          Ballagnak, szivekre szomoruság ére,
          Melly is az városban uj lármára tére.

  Esz veszett katonák nagyon fől zőndűltek,
          Csak nem mind fejenként hazába készűltek,
          Ennyihányan tisztek szovára le űltek,
          Meg némellyek viszsza az utból is jőttek.

  De az pandurság is meg bódult eszében,
          Háborodván mondgya, pénze nincs erszényben,
          Lajto Mislein tisztye kinek van kezében,
          Oda fognak menni, s- el mentek e’ képpen.

  Igy maid a’ városon senki sem marada
          Fegyveres nép azért, hogy egyedűl maga
          Ne légyen, Szalának bé hivatik hada,
          És a’ város kőrűl magának helyt kapa.

  Sárkány István edgyik jeles ember s- bátor,
          Ezen népnek másik Hertelendi Gábor
          Vala kapitánnya, ez biró, prokátor
          Is, jó; dicsekedik dolgában a’ tábor.

  Fercsák is faluban kőzel Halbersverthez
          Volt quártelyban, order hamar mégyen ehez,
          Hogy Halbelsverthez gyűjön néppel obesterhez,
          Ki is alkalmazván magát az orderhez,

  Bé gyűtt mind népestűl, s- szállott a’ városra,
          Innéd, hogy tartásnak légyen kőnnyeb folta,
          Prussus se tudhassa, mennyi népűnk volta,
          E fartélt obester elméje gondolta:

  Hogy igen gyakorta változzék a’ quártél
          Egy helyből másikba, kiből fajzott olly szél,
          Hogy mindenűtt magyar annyi, mint fa levél,
          Kinek fegyverétől, mint őrdőgtűl, ugy fél.

{}

  Bizony bőlcs Ulisses soha helyessebben
          Nem tanácsolhatott volna eszessebben,
          Illy szoros, illy káros, veszélles esetben,
          Groff Czirákj vala népestűl az mellyben.

  Mert két felől hátra, balról Hohemantban,
          Jobb kézről pediglen szlezisi Troppauban,
          Ezekhez kőzellő várokban, falukban
          Mindenűt számtalan sok brandeburgus van.

  Ezek kőzőtt Grulik s- Mittenvalde által
          Halbersvertben menvén kevés katonával,
          El nyerte nagy részét Glatznak okossággal,
          Meg is tartá, őrzé vitéz bátorsággal.

  Adott az Úr Isten néki olly kegyelmet,
          Hogy bár a’ szerencse gyakran veszedelmet
          Forralt is alája, de soha félelmet
          Nem, hanem mutatott bátor orczát, kedvet.

  Eő mint egy győnge ág vagy erőtlen nádszál
          Nem hajlott, de állott, mint habok kőzt kő szál,
          Ha egyben ég főldel szakadna is, meg áll,
          Ugyan is félelem igaz bátran nem száll.

  És igy Halbersvertűl által Liktenvaldra,
          Abbul két nap után megint Ullesdorffra,
          Gyalogok szállottak minnyájan városra,
          Szalaiak mentek Ferlaren Vásovra.

  Amott groff egy nemes emberhez szállásra
          Esett, volt is néki s- tiszteknek tartása
          Kövér, azért virgancz kedvek indult tánczra
          Estve, de más napon kelűnk puskázásra.

  Partékát okozván sokan viszsza mentek,
          Szilledvén erdőkre sokan telepedtek,
          Ki ide, ki oda állván szilledeztek,
          De hogy bennűnk hadi rendben helyheztettek,

{}

  Szemlélik prussusok, mint oroszlán kőlkek
          Ellenek indulunk, félelemmel töltek,
          Less forma helyekből mindgyarást ki kőltek,
          Talán ha keresték, alúl mást is leltek.

  Igy nem csak nem mertek velűnk szemben szálni,
          Ember őlő kardal bajra őszve állni,
          Tudták, hogy nem szoktak magyarok tréfálni,
          Ki kezet fog velek, bajt szokott találni.

  Leg inkább az harczon ezzel nevetkezni
          Nem tudnak monérral, mivel fegyverkezni
          Nem tanultak; huszat elő ellenkezni,
          Puskával Czirákj kűld hirt értekezni.

  Hogy igy ostromolván trupját meg szaggassák,
          S- egy néhányra viszsza szaggatva csalhassák,
          És hátul állóknak kezekre adhassák,
          Vagy viszsza kapdozótt jobban el kaphassák,

  Lautzendorfon által prussusok kőltőztek;
          Vitéz bátorságban mieink őltőztek,
          Nyomodó kuruczra sok ónat pőkdőztek,
          S- maid Glatz kapujáig sűrűn lővőldőztek.

  Erre a’ tőbb prussus, mint fől posdult darás,
          Avagy kősziklából ki szakadó forrás,
          Ki jőtt Glatzból; azért esik ott esz romlás,
          Mezzőn szerteszillel iszonyu rend bomlás.

  Mert nem csak kuruczok sűrű űveltéssel,
          De meg gyalogok is jőttek serénységgel,
          Kik az nemességet czinkos kerűléssel
          Kezdék körben venni, s- veszteni lővéssel.

  Illy nem vélt változás talála benűnket,
          El nyomá kuruczon előbb nyert kedvűnket,
          Még is groff szavára tűzes fegyverűnket
          Fordéttyuk, hogy oltalmazzák életűnket.

{}

  Azonban kuruczok, mint erdei fenék,
          Fejekken borzadván irtóztató medvék,
          Kevesses számunkat mivel eszre vevék,
          Tűstén le tapodni indultak, mint tevék.

  De groff nem rettenék illy veszéles dolgán,
          Hanem vitézeit, mint szives oroszlán,
          Álhatatosságra inti kardot rántván,
          Biztattya meg űtni prussust tőrők formán.

  Kuruczok tekéntvén villamos kardokat,
          Mindjárt tartózkodván fordéttyák magokat
          Viszsza, és puskákból szórnak ón magokat,
          Kire magyarok is adnak válosztokat.

  Ropog a’ sok puska, mint ég főld szakadás,
          Nagy fűst porral edgyűtt, mint Ethna gyulladás,
          Fől mégyen forogva, vagyon már jaj hallás,
          Noha nincs még senkin halálos kárvallás.

  De már minden felől az ellenség vagyon,
          Rivadnak, sikoltnak, mint őrdőgők, nagyon,
          Hogy meg bodulásba az magyar akadgyon,
          S- prussus kéznek halált szabadságán adgyon.

  Azért az hátulsó rendűnk ernyed, romlik,
          Mint az zápor házra, lővis úgy ránk omlik,
          Tiszteknek szive is ittennek meg bomlik,
          Egyszersmind futásban a’ kőzzel hasonlik.

  Nincs már reménsége senkinek kezében,
          Avagy ellenségre ki vont fegyverében,
          Hanem csak egyedűl futó erejében
          Bizik, s- ki ki futa Glatznak mezzejeben.

  Maid fertál mér főldet, mint vadak juhokat,
          Kergették, hajtották az magyar truppokat
          Prussusok a’ vastag rosban, de uttyokat
          Nem előzték, nem is ronták a’ futókat,

  Mivel ennyihányan futásból is hátul
          A’ szaladó népet űldőzők kardgyátul
          Bátran oltalmazták, s- mentették rabságtul,
          S- ollyankor tőrténő halált hozó kártul.

{}

  De immár sok alatt lovok is fárodnak, 
          Azonban szaladnak egy vermes ároknak,
          Az melly lett is káros oka rabságoknak,
          Nemes vitézeknek rendéből hármoknak.

  Itten is némellyik szégyenli a’ futást,
          Bátran ellenségnek mutat puska gyujtást,
          Csinál is testekben lelkéhez bé fujtást,
          Folyandó vérének siralmas csapfurást.

  Űtkőzvén azok is gyakran tartózkodnak,
          De mi nemesseink meg nem állapodnak,
          Jollehet számossan azon iparkodnak,
          De ki merre mehet, szillel szakadoznak.

  A’ groff maga mindent, az mint lehet, tészen,
          Hol karabint kézben, hol kis puskát vészen,
          De láttya, nincs haszna, ő is futó lészen,
          Le a’ glatzi uton egy hegyes domb szillen.

  Az mint Aresdorfból Glatz felé van az ut,
          Egyik azon, más rész kertek alatt le fut,
          Itt esett kőzinkben veszedelem s- kár, rut,
          Lórul esvén rabbá szegény ennyihány jut.

  Az feő strása mester itt is jól forgodott,
          Mint ember ellenség előtt forgolódott,
          Gyakran puskájának terhe morgolodott,
          Kár, hogy társ néki töb olly itt nem adodot.

  Falu előtt első Kis Antal le fekszik,
          Kőzel két seb miát Sepsi rabbá esik,
          Huszárt egy szegletben prussusok rekesztik,
          S- éles kardal fejét sok helyen be metszik.

{}

  De Balog László is trupptul el szakadott,
          Isméretlen helyre vaktában szaladott,
          Szegény egy szorulo korlatba akadott,
          Klotho mindgyárt ollót kezében ragadott.

  Virágzó fonalát iffju életének,
            Mint zőldellő fáját szép Flora kertyének
            Kegyetlenűl metszi, mert utat vérének
            Nyit rőpűlő ónnya prussus fegyverének.

  Által szegeztetvén vér patak sebéből
            Fol, azonnal ki hull fegyvere kezéből,
            És még előbb lelke ki mégyen testéből,
            Hogy sem le fordulna főldre lágy nyergéből.

  Le dűl zőld pásitra, mint egy liliom szál,
            Kit pásztor sarlóval az réten le kaszál,
            Szemben a’ szározság nedvességgel ott száll,
            Addig vjj, virágban mig hervadást talál.

  Balog zászló tartó Bellona kertyében
            Kertészkedvén esett igy halál vermében,
            Prussus kevélkedik lovában, pénziben,
            Isten nyugosztallya szegénykét lelkében.

  De ez szerencséje prussusnak sem fordult
            Kár nélkűl, mert minek előtte le lodult,
            Magyar karabinnal tűzessen rá tódult,
            Futásban is sok kard prussus pofát csókult.

  Sebeseknek számát mondták igen soknak,
            Kilenczet kőzűlők beszéltek meg holtnak,
            Aersdorffon által mieink állapodnak,
            S- el szillett vitézek öszve csoportoznak.

  Mintha gyilkos kánya haragos szelével
            Szálva magas hegyröl, fegyveres kőrmével
            Űt a’ fias tyukra szőrnyű keménységgel,
            Féltében a’ praedát szorgya szerte széllel,

{}

  Azok, hová lehet, el rőjtik magokat,
            Félelem el hatván a’ győnge tagokat,
            De ha el ment ártó, keresik annyokat,
            Az pedig őrőmmel szemléli azokat,

  Ugy groff népe prussus miát félelemben
            El szillet, hogy el mult veszedelem, egyben
            Gyűlik, osztán tisztek számban veszik rendben,
            Bánkodva ballagnak viszsza Habelsvertben.
