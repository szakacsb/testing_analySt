  Igy a’ békességnek pálmája ződűlni
        Kezdett, Glocz határ is részenkint örűlni,
        Részenkint pediglen félelemmel hűlni,
        Nem tudván, békesség mikint fog ki sűlni.

  Sűrűn fohászkodva egymás kőzt beszélnek,
        Néha dolgok éránt jó napot remélnek,
        Hogy királné alatt már ez után élnek,
        De néha keserű jővendőtül félnek.

  Ne tán gyűlőlséges prussusnak igája
        Maradgyon nyakokon, s- nemzések csigája
        Légyen jővendőben s- el tőrlő virágja,
        És romaj hitből rut ki taszigája.

  Az hir ugyan cseveg, de csak suttogásban,
        Vagyon bizontalan dolga suttozásban,
        Emberek elmejét félénk sohajtásban
        Reszketvén kénozza sok féle csapásban.

  Néha ugy tébolog szeles hirdetése,
        Hogy két hatalomnak az békeltetése:
        Prussuse lesz Glatznak az egész térsége,
        És két Slesiának a’ kivűl nagy része.

  Bavaria szállott viszsza a’ császárnak
        Három részeivel edgyűtt Cseh országnak,
        Saxnak engedtetett két része Morvának,
        Sok summa pénzt adni fognak franczianak.

  Magyar és két Esztráig és Horváth országok
        Stájerekkel edgyűtt a’ Kránicz határok
        Lesznek királynéé és ennyihány várok,
        Csehből és Morvából három rész jószágok.

  Néha Cseheket is edgyűtt a’ Morvával, 
        Királynénak irja, glatzi tartománnyal,
        Magyar, Horváth, Stáer és Kranicz országgal,
        Az hir igy változott vándorló orczával.

{}

  Néha fordult, mondván, hogy nincsen békesség,
        Hanem el veszteknek adatik tisztesség,
        Utolsó, hogy mind két részről el vitessék,
        Ki harczon el esett, és főldben tétessék.

  Mivel Cseh országba királyné hadával,
          Szerencsét probálván kétséges kaczkával,
          Prussus meg ütkőzőtt iszonyu kárával,
          Romolván lovassa számos gyalogjával.

  Királyné népéből is felessen vesztek,
          Mert nyugott prussusok, kik harcz kivül lestek,
          Mihelyt s- mikor azok praedálást kerestek,
          Rajtok űtvén sokat kőzűlők le nyestek.

  Egyszer lévén holtak az főldnek gyomrában,
          Bé vett szokás szerént meginten markában
          Ki ki fegyvert vészen, s- ugy bizik magában
          Jus éránt, igasság s- törvény lesz szablában.

  Lakosok is gyakran katonátul kérdék,
          Ki részére glatzi provinciat mérték?
          Tudgyák, hogy prussusok kévánták és kérték,
          Az alatt sziveket új beszédek sérték.

  Mert azt szollák, prussus Glatzban ki hirdette
          Már a’ békességet, s- részére tétette
          Glotzot, archiumját már el is vitette,
          S- groffot határjábul ki menni intette.

  E’ gonosz hir megint, mint kegyetlen dárda,
          Lakosoknak szivét által veri, járja,
          Kiért nevelkedik szemeknek sok árja,
          Mert prussust mindenik, mint veszélyt, ugy várja.

  Minnyájan keserves sirásra fakadnak,
          Szerencsét átkozzák, ki miát akadnak
          Prussus kézre, s- királynétul el szakadnak,
          Aszszonyokkal edgyűtt firfiak jajgatnak.

{}

  Vélnéd, hogy utolsó romlásra jutottak,
          Ugy el keseredtek és meg szomorodtak,
          Sokan, jó akarók egyűvé futottak,
          Hazájok esetén sirván busalkodtak.

  Illen fájdalommal kevert félelemben
          Lehetett nagy Roma, midőn mezzeiben
          Járt Hannibál, s- szállott kapu eleiben,
          Mutatván kegyetlenségét fegyverében,

  A’ mint moston szegény Halbersverti város,
          Mivel látzik, néki a’ békesség káros,
          Inkáb hadat kéván, noha az had áros,
          Félelmes, veszélyes, sok jajjal határos.

  Mert ő fegyver által nyilván reméllette,
          És már magával is nagyon el hitette,
          Isten a’ királynét hogy meg segétette,
          És már sok helyeken győzdelmessé tette.

  Groffnak ebben ugyan még nincs tudománnya,
          Hogy prussusé lesznek, de szivéből hánnya
          Már jó reménségét, és valóban bánnya,
          Olly jó embereknek állapottyát szánnya.

  Illen remény s- illen kétséges félelem
          Három, négy nap rajtunk volt kénzó sérelem,
          Generálhoz grofftul ment azért kérelem,
          Hogy irná meg, mikint lett a’ veszedelem,

  Mert sűrűn sűrgeti prussus a’ ki menést,
          Állétván ugy lenni a’ frigyi rendelést;
          Eő ugyan meg marad, a’ mig ordérezést
          Vészen, el halgatván prussus izengetést.

  Addig sohajtozó fohászkodásokban,
          Rettegve főtrőngűnk gondolkodásokban,
          Lakosok pediglen imádkozásokban,
          Foglalatoskodtak siránkozásokban.

  Nappal áitatos sok könyőrgést tettek,
          Piarczon kép előtt térden éneklettek,
          Estve sok oráig sirva esedeztek,
          S- minden keresztényi jókat cselekedtek.

{}

  Csak mindent azért, hogy prussus hatalmábul
          Ki menekedgyenek Isten irgalmábul,
          Tudván már azokat tapasztalt probábul,
          És rajtok kevéllen tett sok boszuságbul,

  Minémő gonoszok; ezek Falarisnál,
          Istentelennebbek szőrnyű Busirisnál,
          Procustnál, Scyronnál, vad Mezentiusnál
          S- akar melly kegyetlen fene tyrannusnál.

  Mert bár  pénzen ha mijét meg veszik
          A’ szegén embernek, s- annak bár le teszik
          Nagy ősztővér árát, maid azt cselekeszik,
          Hogy pénzt viszsza vévén, marhát is meg eszik.

  Azonban hogy dolgok illy kárban fűgnének,
          És minnyájan félénk kétségben csűgnének,
          Generaltul hogy mi váloszok gyűnének,
          Groff gondos levelét veszi kedvessének,

  Mellyet előbb emelt csókoló szájjához,
          Hogy sem mint kezével nyult titkos zárjához,
          Fől nyitván ugy kezdett meg olvasásához.
          Illy szók ragasztattak elő a’ táblához:

  „Édes drága kincsem! az mit levelemben
          Hozzád irok, inkáb vénném személlemben,
          Inkább e’ tisztséget el végezném szemben,
          A’ mellyet kőll biznom s- raknom ezen rendben.

  A miulta tőled Lajta meg válosztott,
          A’ gondos félelem untalan fárosztott,
          Gyászos szemeimben bő forrást árosztott,
          Az epesztő bánat maid már el szároztott.

  Mert csak kőll busulnom mind későn, mind korán,
          Akár hol: ebéden vagyok vagy vacsorán,
          Nyől miattad való keservem szaporán,
          És ágozó gondom árod minden órán.

  Rokkonyim, barátim néha őszve gyűlnek
          Hozzám, és kőrűlem vigadnak, őrűlnek;
          De az én gondjaim nyughatatlan hűlnek,
          Szorongatásaim meg nem kőnnyebbűlnek.

{}

  Gyakorta biztatnak, őltőzzem fényessen,
          És járjak aranyos ruhákban ékessen,
          Ne legyek mindenkor keserűségessen,
          Hanem modullam fől magamat pipessen.

  Tudni illik, leszek én vidám kedvekkel,
          Te, férjem, futsz, fárodsz, őszűlsz gond terhekkel?
          Czifrálom én magam fényes őltőzettel,
          Te pediglen izzadsz a’ nehéz fegyverrel!

  Én itt palotákban és győnge szellőben,
          Te ellenség előtt veszéles mezzőben,
          Én árnyékon, házban, te sűtőn, essőben,
          Én sétálok vigan, te vagy szenvedőben! 

  Ah, nem! az mint lehet, kővetlek mindenben,
          Sanyarú éltedet kővetem mivemben,
          Te hadi képedet viselem szivemben,
          Egyedűl vagy formám az egész tétemben.

  Mind illen sok fujtó tusakodásokban,
          Enyhődnek fájdalmim hirben, ujságokban,
          Olvasván azokból, kűlső országokban
          Mint viseled magad hadakozásokban.

  De félve rettenem, valamikor a’ had
          Veszedelmessége bus eszembe akad,
          Kiért most is szemem uj kőnyvekre fakad,
          Élsz e’? vagy jaj! félek, más hir hozzám szakad.

  Az is nagyon busétt, s- ád szomoruságat,
          Hogy meg gyűni látom a’ katonaságat,
          Által nézem nyilván, hogy ezen gyalázat
          Okozott szivedben fájdalmas agságat.

  A vármegye ugyan vassal, kalodával
          Fenyegeti őket, szellős palotával,
          Ha viszsza nem térnek e’ holnap fottával,
          Járnak a’ currensek szapora postával.

  De ha gondod vagyon reám és éltedre,
          Kérlek, hogy tőbbűl ne vedd vezérségedre,
          Mert ezek nem lesznek soha szerencsédre,
          Nem lesznek, mit kévánsz, szép becsőletedre.

{}

  Egyszer szőkevények, álhatatlan roszak,
          Ez után is lesznek mindenkor gonoszak,
          Szó fogadatlanok veszélt, kárt okoznak,
          Rosz hirt, nevet, bestelenséget rád hoznak.

  Azért is ezektől féltlek ezen okból,
          De hathatossabban prussus gyalogoktul,
          Mondgyák, hogy nem félnek ezek magyaroktul,
          S- leg tőbb magyar veszett az ő dragonyoktul.

  Mert az, hogy ha egyszer magát rendben veri,
          Ritka, ki szabláját reá vinni meri,
          Ritka, ki meg űti és őszve keveri,
          Ritkább, ki helyéből ki nyomja, heveri.

  Jaj, ezektűl, kérlek, s- mástul is éltedet
          Őrizzed, veszélre ne adgyad fejedet,
          Tekénts engem, tekénts nem egy gyermekedet!
          Az mi vérűnk is foly, ha őntőd véredet.

  Vakmerőségedért, jaj, édessem! féltlek.
          Félek, vigyázz! Mert ha te élsz, én is élek,
          Vagyon részemrűl is testedben egy lélek,
          Ezt eszedben tartván, ugy nyilván jót vélek.

  De miért álmom kőzben gondos nyoszolában
          Olly gyakran szemléllek halaván formában?
          Mint egy alutt vérrel meg mocskolt orczában,
          Miért vagy olly szomoru szined ép voltában?

  Jaj, bizony rettenem e kedvetlenségtől,
          Az Isten ójjon meg szerencsétlenségtől!
          De baltul irtozom illy bal jelenségbűl,
          Mert hogy el váltál is tőlem Kenyeriből,

  Láttam az ajtóban lábodnak botlását,
          Kiért keservemnek érzem ujjulását,
          Félvén, ne jelentse groffom el hagyását,
          S- őrőkős űdővel tőlem el válását.

{}

  Ezt is azért irom, hogy ne felejtkezzél,
          Hanem szűntelenűl rólam emlékezzél,
          És ugy ellenséggel harczon ellenkezzél,
          Hogy testedben lennem engem is érezzél.

  És bár őnnőn vered nem szányod folytatni,
          Vallyon meg szenvedsz e’ engem mocskoltatni?
          Nézheted e’ vallon testemet rontatni,
          És abból ártatlan véremet ontatni?

  Elmédben visellyed mindenkor szavamat:
          »Meghadta Bariskám, őrizzem magamat«,
          Ha szivedre veszed s- fogod tanácsomat,
          Enyhétted nagy részben szorgos bánatomat.

  A’ szép becsőletért szenvedni, probálni
          Kőll ugyan, de magát a’ ki mértékleni
          Nem tudgya, rajt szokott gyakorta veszteni,
          Ki szokta szerencsét szájján ereszteni.

  A’ hun Lajos király Mohács határjában,
          Űdőtlenűl probált szőrnyű csatájában
          Magát el vesztette élte virágjában,
          Vetvén országát is őrők gyász jajjában.

  Sok okokat ugyan szivemben szemlélek,
          De mivel nincs bennem már tőbb erő s- lélek,
          Hanem annyi, kivel óhajtlak és élek,
          Hozzád kőtelezett hivségben mig élek.”

  Illyen buzgóságat viselt s- hozott vele
          Jó groffjáért szorgos groffnénak levele,
          Melly is groff szivében olly gondot nevele,
          Hogy e’ képp váloszul ott viszsza felele:

  „Édes kincsem! buzgó leveledet vettem,
          Gondos agságidat sajnálva értettem,
          Én még eddig rólad el nem feletkeztem,
          A’ kit valóvá is sok levélben tettem.

  Élek, édes kincsem! még szolgálatodra
          Élek, Isten meg tart vigasztalásodra,
          De magadnak, kérlek, okot romlásodra
          Ne szerezz a’ búval, mert lesz ártásodra.

{}

  Ne búsúll, ne fonnyaszd bánattal éltedet,
          Ne rontsd kesergéssel ép egésségedet,
          Vesd békes türésre elmélkedésedet,
          Mi haszna fogyasztod búval épségedet.

  A’ ki kévánt tűrni, és akart szenvedni,
          Az tűrése után szokott őrvendezni,
          Keserűt kóstoló méltó érdemleni
          Édesset, rosáért sok jajt kőll érzeni.

  Ha űlt volna Sándor Macedoniában,
          Nem volna nagy neve, hire ez világban,
          Ha lett volna békes űdő Frigiában,
          Dicséretlen menne Achilles sirjában.

  Cyrust nem a’ békes s- otthoni jó lakás
          Nagyá tette, hanem erős hadakozás;
          Nem heverés, hanem a’ szillel nyargalás,
          Nem a’ nyugodalom, hanem fárodozás.

  Valamint hogy semmi embernek élete,
          Ha csak nincsen néki szerzett becsőlete;
          Ugy szintén hasztalan fényes tisztelete,
          Holta után ha nem marad hire, neve.

  Azért ugy kőll élnűnk ez árnyék világban,
          Hogy testűnk por levén a’ főldnek gyomrában,
          Mint phoenixnek élte meg égett hamvában,
          Hirűnk meg maradgyon éltűnk el fottában.

  A’ kik gyalázattal szőkve haza mentek,
          Katonáim elég boszuságot tettek;
          De még magoknak is sok kárára lettek,
          Sok szép nyereséget mulattak, vesztettek.

  Ne félts a’ prussusnak puskás gyalogjátul,
          Meg mentett az Isten azok puskájátul,
          Békesség van vélek, már csak Cseh országbul
          Kőlletik el űzni francziát, Pragábul.

{}

  De ha néki benne meg maradni tetczik,
          Bé kerétvén, fal kőzt városban rekesztik,
          Az után nehezzen épen el eresztik,
          Már aszszonyunk népe nagy számmal ott fekszik.

  Reméllem, rővid nap én is ordért venni
          Fogok, vitézimmel edgyűtt oda menni,
          Még ugyan nem tudom, kié fog Glatz lenni,
          Kár volna prussusnak azt részére tenni.

  Rővid nap mindenűtt frigy s békesség lészen,
          Mihelyt királynénak győzedelme lészen,
          Lesz, hiszem, engem is Isten haza viszen,
          Éltűnk akkor ugyan kedvűnk szerént lészen.

  Mivel kedveskedném, nincs semmi ujságom,
          Hanem hogy talállon ezen kis irásom
          Fris jó egésségben, szivemből kévánom,
          S- hiv szeretetedbe magamat ajánlom.”

  Midőn jó Czirákj e’ képp szorgoskodik,
          Kedvessének levelével gondoskodik
          Egy felől, más felől pedig szomorkodik,
          Ne talántán a’ kőz hir meg bizonyodik.

  Az alatt postája gyűn a’ generálnak,
          Mellynek ősztőnéből groff nemes hadának
          Vidékjét el hadni kell a’ glatzi várnak,
          Mivel fog adatni a’ prussus királlynak.

  Fog pediglen menni gyorsan Cseh országban,
          És ha Hoche Maut város határjára
          Érkezik, hogy várgyon parancsolattyára,
          Maga is népestől ballag azon tájra.

  Illy ordért Czirakj vevén Festeticstől,
          Kőrnyűl vétettetik nagy kedvetlenségtől,
          Keseredik szive, hogy reménnye kivűl
          Láttya glatziaknak vesztét békességtől.

{}

  Eképpen változott szinben és orczában,
          Eképp buslakodott nagy szomoruságban,
          Midőn szép groffnéja Lajta viz foltában
          Meg vált tőle s- viszsza tért Magyar országban.

  Viszsza tért, és ott is epedő szivében
          Kesereg, ásztatván őzőnként kőnyvében
          Orczáját, ugy hogy maid azok tengerében 
          El merűl, hervadván sulyos keservében.

  Nincsen kincse nélkűl néki nap világa,
          Nincs tavasza, nincsen őrőm adó nyárja,
          Hanem gyász főlyhőben bolgó éjtszakája,
          Tele, förgetegje, bánat nyavalája.

  Melly gondolkodás kőzt nevelkedik buja,
          Lévén elméjének gondos haboruja,
          Annyira szivének terjed szomoruja,
          Hogy csak groffja lehet vak holdjának ujja.

  Mint a’ csurgó patak folások zobognak,
          Mint fenyős erdőben hűs szellők zohognak,
          Mint nád vagy szolma kőzt langalok lobognak,
          Ugy járnak gondgyai és nyughatatlankodnak.

  Nem lehet mondani, csak egy kis orában
          Hányszor kegyessének neve gyűn szájjában,
          Hányszor vagyon véle gyors gondolattyában,
          Még meg hányszor óhajt érte csak hejában.

  Azért nem kérkedik világi hivságban,
          Nem kéván fénleni tűndőklő ruhában,
          Hanem éjjel nappal vagyon imádságban
          Jó uráért minden keresztén jószágban.

  Véli, hogy fog jőni dűcsősség szekerén
          Viszsza, s- hoz laurust vitéz uri fején,
          Pálma tekeredvén harczoló fegyverén;
          Pedig cupressus lesz siralmas tetemén.

  Ez fogja még szivet jajjal által verni,
          Ez haló siralom gyászában keverni,
          Jaj, melly fajdalmakban fog akkor heverni,
          Mikor groff szomorú estét fogja nyerni!

{}

  El hanyatlik ennek keserves hirében,
          Hentereg nyavalás halálos létében,
          El hal, a’ ki látni fogja bus szinében,
          És indét kesergő szánást a’ szivében.

  De groff is gondokban Glatz miát más felől
          Tőrődvén bánkódik, bús szivében hevűl,
          Tusakodási kőzt gondolkodva le űl,
          Sokára azt mondgya: „nem tehetűnk errűl.

  Ha ugy kőll meg lenni, ám légyen békével,
          Mi holnap indullunk Istennek hirével.”
          Tiszteit érteti gyorsan orderével,
          Hogy lodullon ki ki Glatztul ki népével,

  És Cseh ország felé szorgos fenyetségben
          Ballagjanak ugy, hogy kárt a’ vidékségben 
          Ne tegyenek, hanem békés csőndességben
          Járjanak, egyébkint hagnak bűntetésben.

  Gyorsan lakosoknak ez esék tudtára,
          Hogy Glatcz nem hagyatott királyné számára,
          Bizonyossan holnap el megy katonája,
          És be fog szállani prussus népe száma.

  Mintha szőrnyű menkő haragos szellettel,
          Vagy iszonyu sárkány mérges lehelettel,
          Vagy babonás Czirce bubájos kenettel
          Meg vesztette volna, ugy bánt hir ezekkel.

  Siránkoznak minden hajlékban és házban,
          Ruhájokat szaggatván őltőznek gyászban,
          Jajgatnak sok féle panaszolkodásban,
          Mintha mind vég lenne élteknek fottában.

  Mindenűt halálos siralomnak zajja
          Hallik, mint kétségben esteknek nagy jajja.
          Priamusnak vala illy keserves bajja,
          Hogy üldőzte lóból ki dűlt gőrőg rajja.

{}

  De mihelt szivekről el áll a’ fujtó vér,
          Bámult eszek nehéz ájulásbul ki fér,
          Kőnyves szemmel város eleje groffhoz tér,
          És állapottyában meg másoltatást kér,

  Mondván, hogy „Nagyságod szánnyon meg bennűnket,
          Szánnya meg romlásra kelő esetűnket,
          Ne engedgye prussus kézre keletűnket,
          Szánnya meg romai hitű nemzetűnket.”

  Mintha Czirákjnak volna hatalmában
          Királlynénak jussát Glatz biradalmában
          Meg tartani, avagy őnnőn mi voltában
          Változtatást tenni békesség dolgában.

  Szegények itt ujra megint keserednek,
          Groff kvártellából ki alig emelkednek,
          A’ nemes vitézek őszve szedettetnek,
          S- Halbsvert várossábul el ki vezettetnek.

  Groff Czirákj minek előtte ki lépjen,
          Glatzba commendanshoz postát kűld, ki végyen
          Hirt, hogy királynénak már népe ki mégyen,
          Azért az mint tetczik, ugy rendelést tégyen.

  Nem késék ez után, hanem ugrik lóra,
          És szemeit veti sok kőrnyűl állókra,
          Emelvén az nyelvét keves rővid szóra,
          El bucsuzik, lódul az alsó ajtóra.
