  A’ mit ember fől tesz előre magában,
        Nincs azt véghez vinni mindenkor markában,
        Mivel az jővendők vannak hatalmában
        Istennek, s- forognak eő szent malasztyában.

  Némelly dolgainak világi folyását,
        Kora rendeléssel intézi forgását,
        De gyakorta annak láttya meg bomlását,
        Láttya szándékjának véletlen romlását.

  Néha arany hegyet magunknak igérűnk,
        De reméllett rósa helyet csollánt érűnk,
        Néha reménséggel nagy őrőmre térűnk,
        De óhajtott órán csak keserűt mérűnk.

  Ritka, kit szerencse mindenkor egy formán
        Vezérel bú nélkűl, mert ha mézet korán
        Mutat, nyilván mérget itatt nap el fogytán,
        Édes mézet igér, rosz űrmőt ad osztán.

  Sokszor győnge Kloris ki mutattya magát,
        De Megaera hamar meg őli a’ Florát,
        Sokszor hajnal kűldi a’ szép piros rósát,
        De estvelig szenved gyakran komor homált.

  Ebben mindeneknek lehet jó példája
        Hires Vas vármegye nemes lovassága,
        Ez gyűlt Szombathelynek azért várossára,
        Zászlok szenteléssel hogy legyen mustrája.

  És jol lehet zászlók hogy meg szenteltettek,
        De mivel mustrához tisztek nem kezdhettek,
        Bavaria felé katonák nem mehettek,
        Igy első szándékban véget nem tehettek.

  Addig prussus, a’ ki békességet igért,
        Emelvén táborát megint Morvára tért,
        Ontván ellenség képp szerte széllel sok vért,
        Az order is gyorsan másoltatik azért.

{}

  Hogy már Vas vármegye nem Bavariára,
        Hanem siessen menni Morva határára,
        Mert félő, ne prussus kincses Austriára
        Hirtelen fordullon, Bécs meg szállására.

  A’ stafeták sűrűn minden felől járnak,
          Sűrgetik a’ menést szilire Morvának,
          Mert ha soká ithon gondolkodnak, várnak,
          Csak csontyára érnek el kőlt vacsorának.

  Mert prussus nem szunnyad, nem henyél s- nem hever,
          Hanem van kezében mérges éles fegyver,
          Kivel, mint a’ menykő, mindent őszve kever,
          Morvát Silesiát pusztéttással tőr, ver.

  Az alatt a’ groff is nem henyél uttyában,
          Tér szorgalmatossan Posony várossában,
          Szól palatinussal a’ lárma dolgában,
          Az után Bécs felé siet hamarjában.

  De itt sem sokáig mulatozott s- késett,
          Hanem Battyánival s- másokkal is végzett
          A’ nem reméllt lárma s- fő hadnagyság véget,
          Mindgyárt viszsza hamar utazással lépett.

  És az onnéd való meg érkezésével
          Gyorsan mustra éránt végez Szegedivel:
          Maguk kőzt fel osztván, egyik egy felével
          El végzi a’ mustrát, másik más részével.

  Némellynek volt régi meg rozzant puskája,
          Meg vásott, héjános, el ernyett ruhája,
          Vagy tőrőtt, vagy rosdás, forrasztott szablája,
          Vagy esetlen, béli bűszőtt katonája.

  Vagy vak, sánta, bénna, kehes paripája,
          Az illyet ki hányta mind tisztek mustrája;
          Némelynek hátra volt fizetés summaja,
          Azért haza menni lett ott szabadsága.

{}

  Mustrát el végezvén szorgalmas Cziráky,
          Eőt compániára mindgyárt ordért ad ki,
          Mindeniknek irván, mégyen vele a’ ki,
          Merre, s- hová, meddig mégyen néppel ki ki.

  Maga seregének kapitány hadnaggya
          Régi hadi ember, a’ Kis Mihály vala,
          Népet Hegy faluból ő ki rakja vala,
          Indulnak, trombita mihelest rivada.

  Hakkal el léptetnek Soprony tájékára,
          Igyekeznek menni azon nap Horpácsra,
          Hogy szállonak oda el rendelt szállásra,
          S- ott nyugodván onnéd mennyenek továbra.

  Eőt trupp számláltatván első kolonában,
          Jó groff Czirákyval indultak Morvában,
          Valamerre jőttek hoszszas utazásban,
          A’ nézők mindenűt voltak sűrű számban.

  Sokan, hogy láthassák, magas fákra hágtak,
          Ruha vásolással ház héjára másztak,
          Láttam, hogy némelyek kő falra ugráltak,
          Katonáknak sok jó szerencsét kévántak.

  Győzedelmet szerző jó éles kardokat,
          Bátor szivet, erőt és erős karrokat,
          Az ellenség ellen sok triumphusokat,
          Meg térő fejekre ződűlt laurusokat.

  Illy űldőzés kőzőtt Nagy Czenk piarczára
          Érkezvén Cziráky népestűl meg szálla,
          Kapitány Szécsenyi kedves élte párja,
          Most árváúl lakik ezen szomszidságba.

  Második Helena az nagy szépségével,
          Csak hogy bezzeg nem bir annak erkelcsével,
          Pallas, Venus lehet deli termetivel,
          Dianna pediglen vig tekéntetivel.

{}

  Fehér piros győnge, győnyőrű orczája
          Ollyan, mint pűnkősdi rósa uj nyilása,
          Két ékes szeminek vidám ragyagása
          Olly, mint kárbunculus kőnek villogása.

  Most ugyan nem kevés keserűség szivét
          Faggattya, sajnálván férje el menését,
          Groff Szécsenyi Antal kapitán kedvessét,
          Nehéz szivel várja hadból meg térését.

  Ez egy szép hiv párnak szép, ékes termetek, 
          De szebb s- nagyobb egymáshoz hiv szeretetek,
          Ah, bár csak lehetne méltó dicséretek
          Tőlem, s- őrőkk élő jó emlekezetek.

  Edgyik a’ másiknak győnyőrkődik, őrűl,
          Duplázván gyakorta egy más szájja kőrűl
          Nyájos galambonként csókokat őrőműl,
          Láthad, ha látsz illy párt sok házasok kőzűl.

  Ide még előre groff Czirákiné is
          Jőtt urát késérvén, el jőttek ezek is
          Vitézeket nézni, osztán ebédre is
          Groff Czirákit hitta, vele tőbbeket is.

  E’ két groffnét nemcsak a’ vérség kapcsolta,
          De a’ szerencse is egy sorsba hajtotta,
          Előbb Szécsenyinét meg szomorétotta,
          Mostan Czirákinét groffjától fosztotta,

  Kiért mint gerlicze, ha társát el veszti,
          Keseredett szivét bánatnak ereszti,
          Virágzó életét sirással epeszti,
          Vélnéd, meg hal groffért, olly igen szereti.

  Penelope igy sirt Ullyses uráért,
          Midőn gőrőgőkkel hadba Helenáért
          Trója alá el ment; igy kedves társáért
          Andromache búsult, s- Dido Eneásért.

  Mint nyőlő bánati groffnénak áradnak,
          Gondolkodásai nyughatatlankodnak,
          Szemei forrási soha nem szárodnak,
          Elméje forogván el menésén groffnak.

{}

  Groff másik Pompejus, groffné Cornelia,
          Mint az azt, ez ugy ezt késérni akarja,
          Nem kéván meg válni kedvessétől soha,
          Hanem kiván véle élni és halnia.

  Legényekkel asztalt az után vettetnek,
          Rend szerént fel adván ételeket ettek,
          Jó bortól mindnyájan jó kedvűek lettek,
          És sokat egy kaukler gyermeken nevettek.

  Végezvén ebédet asztaltól fel kelnek,
          Nagy Czenkre a’ tisztek katonákhoz mennek,
          Rendelést más napi indulásra tesznek,
          El mulván éjtszaka útnak is erednek.

  A’ groff minden tiszthez orderit bocsáttya:
          Sopronyi kapunál ki ki hét órára
          Mind népestűl légyen, s- őtet ott meg várja,
          Az mint ott is lettek azon űdő tájra.

  Generál Dráskovics, két iffju Szécsenyi
          Paripákan jőttek groffot kőszőnteni,
          Sok nép Vas vármegye hadát tekénteni,
          Az után űttetvén a’ dob kezd zőrrenni.

  Szól a’ sip is, indul Bellonának népe,
          Maid mindenik orcza Márs haragos képe,
          Városson ballagván lassan által lépe,
          Sok száz, ezer ember csodálkozva nézte.

  Ki ajtóra futott, ki magas bástyára,
          Ki toronyba fel ment, ki az ház héjára
          Hágott, kőnyőklődőtt s- ki dűlt ablakjára,
          Tévén számos miops occulát orrára.

  Némelly perspectivát fordétott szemére,
          Hogy jelesben lásson az által menésre;
          Érvén Kis Martonnak az nép eleire,
          Quártélba szállának otton szerte szille.

  Itt midőn egy napi nyugovást tartottak,
          Groff palatinustul más uj ordért hoztak,
          Melly által Bécs felé mennyi parancsoltak,
          Késérő groffnék is groffal még itt voltak.

{}

  Honnéd ki mozdulván Lajtához szállottak,
          A’ hol is két napig hevervén állattak,
          Némelly nyelveskedők itt csak nem ártottak,
          Hogy tovább ne mennyi népnek tanácslottak.

  De még is csőndessen fegyverben őltőztek,
          Lajta vizén által Esztraigba kőltőztek,
          Kiben jó lakással kedvekre tőltőztek,
          Által jővés éránt osztán nem zőrgőttek.

  Groffnénak a’ grofftól itt el búcsúzása,
          Lett ki mondhatatlan nehéz meg válása,
          Kiért ujjult szive sérelmes fájása,
          Omolván kesergő szeme bőv ázása.

  Ugy tetczett, bus melle hogy ketté hasada,
          S- belőle keserves szive ki szakada,
          Uj s- meg uj folyó viz szeméből fakada,
          Szerelmes groffjától midőn el marada.

  Irtózott szerencse forgandóságátul,
          Irtózott veszéles Mársnak koczkájától,
          Tőrők háborúnak gyászos példájátul,
          Melly nem régen foszta eggyik rokkonátul.

  Ah! bizony hasonló gerlicze árvához,
          Szomorodott volta Alcion madárhoz,
          Sőt semmi azoknak buja fájdalmához,
          Semmi sziv epesztő fohászkodásához.

  De nem csuda, hogy nagy volt szive fájása,
          Mivel már kezdődőtt itt keserves gyásza,
          Mert ez volt groffjának utolsó látása,
          Nem adatván hozzá tőbbszőri jutása.

  A’ testűl a’ lélek válik melly nehezzen,
          A’ groffné is marad el olly keservessen,
          Groff osztán bucsúzik, de csak rővidessen,
          Szécsenyi Antalné is vagyon kőnyvessen.

{}

  Volt két kis aszszony is: groff Cziráky egyik,
          Prinyi Eőrsebetnek másikat nevezik,
          Mindeniknek szeme sűrűen kőnyvezik,
          Mert az el maradás fájdalmassan esik.

  Ezeket szemlélvén bús Hyadeseknek,
          Gondolnád kesergő Pleiadeseknek,
          Vagy Hector halálán siró frigyeseknek,
          Vagy országos gyásztól sértetett sziveknek.

  Bucsuznak inasok és mások is tőle,
          Mintha mindenike uj, uj nyilat lűnne
          Szivére, ugy tetczik; groff is lóra űle,
          Erre megint olaj uij az tűzre dűle.

  Megint érzékenűl groffnék keserednek,
          Hiv szeretet s- hivség mit nem cselekesznek,
          Maid egy másért véres áldozatot tesznek;
          Vitézek az alatt a’ Lajtán túl lennek.

  És igy Lajta mellől már a’ siralmas nép,
          S- jó lehet mindenik termetben igen szép,
          Nagy keserűségben ki ki olly, mint fa kép,
          Vagy hervadtt liliom, kire kemény fagy lép.

  Viszsza megy kedvetlen, keseredett szivel,
          Szemeik árodnak bőven folyó vizzel,
          Fohászkodó szivek zokog bú terhével,
          De groff is van nem kis keseredetséggel.

  Keserves, fájdalmas a’ dűcsősség uttya,
          Sok but lát és szenved ki pállyáját futtya,
          A’ szép hirt és nevet baj s- fárodság tudgya
          Fől keresni, szedni, hol terem a’ rósa.

  Olly szép hire neve nem volna Mátyásnak,
          Ha űlvén keblében kedves házos társnak,
          Nem kővette volna nyomdokát a’ Mársnak,
          Viselvén sagumját sisakos Pállásnak.

  Hunyadj János is a’ midőn probára,
          Készűlt tőrők ellen baj vivó csatára,
          Nem hajtott Szilágyi Eőrsébeth szovára,
          Azért téve szert olly sok triumfussára.

{}

  Él most is kőzőttűnk szép emlékezete
          Az első Lajosnak, drága tisztelete,
          Zrini, Dobo, Turi s- tőbb sok dicsérete,
          A’ kiknek nagy neve éggel határt vete.

  Ezért fényessebben a’ napnál ragyagnak
          Vitézség hirivel tűndőklő Pálfiak,
          Régi névvel fénlő jó Esterháziak,
          Márs ágyékból fajzó vitéz Nádosdiak.

  Hát nagy Erdődiek, hires Battyaniak,
          Országok, Czóborok, Forgácsok, Csákiak,
          Barkócziak, Petők, Bakicsok, Bánfiak,
          Balássák, Bebekek, Majlatok, Drágfiak,

  Merész Losontziak, harczos Károliak,
          Pest vármegyeiek, bátor Gillaniak,
          Splenyiekkel edgyűtt a’ Baronyaiak
          És más sok száz, ezer Márs szerető fiak.

  Ezek mind Bellona sanyarú igáját
          Viselték, hogy szedgyék dűcsősség palmáját,
          Nem koczkás játékot, hanem vas szabláját
          Pőrgetvén kezekben tették Márs probáját.

  Miis szűkség őket nyomossan kővessűk,
          Hirűnket, nevűnket fegyverrel keressűk,
          S- azzal ellenségen zőld ágokat nyessűnk,
          Őrőm triumfussal hogy haza gyűhessűnk.

  Hogy jó groff Czirákj meg vált kedvessétől,
          Egy gond el maradott szorgos elméjétől,
          Népestűl ballagván Lajtának vizétől
          Oberlakba szállott, ki nincs meszszi Bécstől.

  Onnéd megy városra, megint siett viszsza,
          Tiszteknek orderit hét órára irja,
          Ki ki nagy Bécs előtt légyen akkoriba,
          Népét nézni kivűl a’ királyné fogja.

  Az alatt az nap is lovait elhajtya,
          Éjtszak tengerében őket bé usztattya,
          Katonaság magát, lovát is jól tartya,
          S- tetszős nyugovásra fárodt testét adgya.
