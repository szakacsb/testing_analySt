 A Te nagy nevedért tarts meg, én Istenem,
 Győzhetetlen erőddel állj bosszút értem,
 Hallgasd meg már sok imádságimat, Uram, nekem,
 Ne feledkezzél teljességgel így el énfelőlem,
 Bizonyos reménységem,
 Segélj, most ideje, légy jelen nekem.

 Énreám mert nagy sokan most feltámadtak,
 Olyanok kik Veled semmit nem gondolnak,
 Sürgetik lelkemet, mert szörnyű halálomra járnak,
 Én pedig segítségül csak téged egyedül várlak,
 Ím, majd elfogyatnak,
 Ha elhagysz és torkukba vetsz azoknak.

 Én életemet, Uram, Te támogatod,
 Búval borult lelkemet megvigasztalod,
 Ellenségimnek a kölcsönt Te bőven megadod,
 Igazságoddal az álnok szíveket is megrontod,
 S nyilván megbizonyítod,
 Hogy segéli a hű embert jobb karod.

 Teneked akkor hálát adok örömmel,
 Áldozom szívem szerint szép dicsérettel,
 A Te felséges nagy nevedet áldván tisztelettel,
 Mint te-teremtetted ember, ha járhatok bátor szívvel,
 Dicsérlek énekkel,
 Hogy veszteket láthattam két szememmel.
