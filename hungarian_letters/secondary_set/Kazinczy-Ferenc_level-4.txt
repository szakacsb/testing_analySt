Mai napon vett Levelére Nagyságodnak a’ Landerer itt lévő Typographiájában fel-kerestettem a’ parantsoltt könyveket; ’s ímé szerentsém van kettőjökkel udvarlanom: Spangárral és Kaprinaival. A’ factor az Erdődy Lajos Uram verse felől nem tud semmit, valamint más részről Catalogust nem adhatott, mert 1777dik ólta nem nyomtatódott, ’s a’ mint mondja magának sints több két exemplárnál, mellyre el-múlhatatlan szüksége van. Talám kapok egyet a’ Professoroknál az Académiába, ’s akkor minden késedelem nélkül fogok véle szólgálni.
Gróff Barkóczy Ferentz meg-ígérte, hogy a’ Geszneremet el fogja hozni, ’s minthogy se bizonyosabb se sietőbb módot ennél nem tudok, kérem alázatosan Nagyságodat méltóztasson azt kezéhez adni, de engedje meg Nagyságod azt hogy egy úttal a’ Magyar fordítás módjáról irott Törvénnyeit is kérhessem Nagyságodnak. Nyughatatlanúl várom ezt hogy a’ Haza kezemből vehesse; reménylvén hogy ezt Nagyságod ellenzeni nem fogja.
Én változhatatlan igaz tisztelettel maradok
