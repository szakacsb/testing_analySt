Pénzre szükségem léven Uram Bátyám[nak] alkalmatlankodni nem akartam, hanem a’ Somjeni 40. köbölről való vetésemet Kunos Jakabnak el adtam 400. floréntokon, ugy mind azon által* hogyha Uram Bátyám[na]k tettzik,[!] 3 hét alatt oda adni cedálni tartoznek mivel tudom hogy Uram Batyám[na]k szüksége lészen reá. a’ mi gabonám volt mind el vetettem mellyre* nézve én a’ tseledet nem tudom fizetni és Sz Gyorgy napig fel sem jövök akkor computizalhatunk az Insurectiora esendő költseg is Uram Batyamat illetvén, megfizesse hogy nékem galibam ne legyen. Többire betses Uri favoriban zárt állandó tisztelettel maradok