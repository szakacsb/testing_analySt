öröminnepe megújúlt.
Kazinczy alacsony szikár Ember. Homlokán komolyság ül; de szemeiben az elevenség’ tüze ragyog. Hajai őszek; arczai béesettek; az alsó ajaka a’ felsőnél domborúbb; orra hajlott; testalkotása eggykor igen egyenes lehetett: de most az idő’ súllya alatt görnyedez; mozdúlatja sebes; a’ társálkodásban maga alkalmaztatása kedveltető; figyelme minden csekélységre kiterjed; beszéde csínos, ’s ment minden búja piperétől. Lelkét nem festem, mert azt azonn kívűl is isméred.
Boldog az, kit a’ barátság’ Géniusza illy széplelkű Emberhez fűzött! Vígasztalhatatlan volnék, ha ezen szerencséről lemondanom kellene!
Élj boldogúl kedves Barátom! ’S engedd azon mértékben bírnom szeretetedet, a’ mellyben Te az enyémet bírod.
Maradok