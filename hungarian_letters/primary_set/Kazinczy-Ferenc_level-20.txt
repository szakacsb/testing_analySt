Mindenekelőtte az itt már munkába vetett Kőzős Nationalis Oskolát a Fejedelem által annyira ohajtott vegre hajtom, hogy a Nép ezen eddig szokatlan, kővetkezésképen egeszen esméretlen Rendelés felől helytelen vélekedéseket ne formállyon, Hivatalom intézetehez képest egesz bizodalommal kerem az Urat, méltoztasson a hólnap tartandó Isteni tisztelet alat, Hallgatoinak elöl adni azt.
1) Hogy az emlitett Kőzős Oskolának felallitása, s nevezetesen az, hogy ebben három külőmböző Religion levő Tanitok állittatnak, ’s alájok a Tanúlók Vallásbeli kűlőmbségeknek tekinteti nelkűl egyvelegesen járnak, aszerint, hogy a Catholicus Tanitónak is vagyon Protestáns Tanitványa, a Protestáns Tanitónak is Catholicus hallgatója, nem arra a tzélra valo mintha a Fejedelem a Protestánsokbol is Catholicusokat kivánna nevelni, vagy hogy Vallások iránt meghidegűljenek, hanem hogy az Ország lakosai egy formán neveltessenek, és az együt valo tanulás által az a Nagy meg hasonlás, amely a Hazafiak kőzt eddig meg sirathatatlan kárunkra uralkodott, szivekből még gyenge korokban ki irtasson.
2) Hogy az illyetén egyűtt tanulás mellett, azokon az órákon, amidőn a Vallás ágazatai fognak tanittatni, a Protestans gyermekek, a Catholicus gyermekektől kűlőn szakasztatnak, és mindenik Felekezetbeli ifjuság a maga Catechizmusat a maga Felekezetének Tanitójától, azzal a tökélletes szabadsággal fogja tanulni, amellyel azt kűlőnős Oskolában tanulhatta volna.
3) Hogy sem egy, sem más Felekezetbeli Ifjuság, a Vallásának rendtartásaival ellenkező tzeremóniákra, rendelésékre, kőnyőrgésekre, nem tsak nem kénszeritetik, hanem ha leg kisebb panasz támadna a felől, hogy az eggyik Religiojú Fel, a másikat bánto formán, ha tsak szóval is érdeklette, ezen tilalmas cselekedéte miat, a leg érzékenyebb bűntetést várhatja magára.
4) Hogy a Nationalis Oskolákb[an] tanittatni szokot Tudományok, a’ millyen a betűesmerés, olvasás, szám vetés, Deák és Német Nyelv, irás, Geographia, szint ollyan tsendes Lelki-ösmerettel tanulhatná Catholicus, mint Protestáns Tanitótol.
5) Hogy ezen Kőzős Oskolának fel állitása nem oda tzéloz hogy a Protestansoknak itt levő Templomi s Oskolai szabadságok leg kissebben is őszve szorittassanak, mert ez a Rendelése a Fejedelémnek nem Vallásbéli titkos űldőzés, hanem Keresztyéni gondolkodásának munkája, s atyai gondoskodás.
6) Hogy ezen Oskolába jártatás annál nagyob kőtelessége lesz az atyáknak gyermekeik iránt, mivel itt alkalmatos mod szolgáltatik arra, hogy a Német nyelvet meg tanulhassák, melynek tudása nélkűl sem hivatalra, sem nagyobb oskolákb[a] nem lesz ezután menetele.
7) Hogy már az ilyen kőzős Oskolák nevezetes helyeken állitattak fel. Illyen a Kassai Királyi Normalis Oskola, a hol már egy Reformatus Professor vagyon, illyen a Lutheranusoknak Szepes Vármegyei sok Oskolájok; illyen lesz a már Munkába vétt Miskoltzi Reformátusoké, kik magának Fő Tisztelendő Superintendens Urnak meg nyugovásával, ennek be vételére reá állottak.
Mindezeknek hathatós kőzrevaló vitelét oly bizodalommal kérem az Urtól, hogy az erröl tejendő Repraesentatiómba felőle a Felséges Helytartó Királyi Tanátsnak őrvendetes tudósitást téhessek. Egyéb iránt tartozo tisztelettel maradok
Tisztelendő Plebanus Urnak
kőteles kész szolgája