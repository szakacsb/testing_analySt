Budai útamból való haza térésem alkalmatosságával, azt értvén-meg Miskóltzon keresztűl jövén, hogy a’ Sz[ent] Ecclesia a’ papirosra tenni szándékozott Declaratiót el-nem készítette, én Kassára siettem; kivált hogy Fő Tisztelendő Superintendens Ur engemet biztossá tett a’ felől, hogy ez a’ Declaratio egynehány nap alatt bizonyosan el-készűl, ’s utánnam küldődik.
Most, közelgetvén Septembernek első napja, a’ mikor az oskoláknak a’ Felséges rendelések szerint bé-kell állani, – hogy arra a’ három Ifjúra tett kőltség, a’ kit ez az Ecclesia bizonyos idő ólta Kassán stipendizál, haszontalanná ne tétessék, – sőt hogy már valaha effectusba mennyen az, a’ mit (provocalom itt magamat Vadnay Urra ’s mind azokra a’ kik a’ Zsidó Tanító examennyén jelen vóltak) a’ gyermekek java, a’ Felséges Parantsolatok ’s a’ Patriotismus kíván: alázatosan kérem Fő Tisztelendő Superintendens Uramat, méltóztasson annak minél hamarább lehető el-készítését sűrgetni, és azt Kassára által-küldeni; vagy leg-alább engemet tudósítani, hogy meg van, és így idő vesztés nélkűl mehetek Miskóltzra. Én nem fogom halasztani oda való menetelemet, annyival inkább, hogy most tudom, hogy maga ő Excellentiaja Niczky is figyelmetes lesz ez iránt, ha Felekezetünkön introducáltatnak e’ Nationalis Oskolák.
Egyébbaránt grátziáiba ajánlva, igaz hív tisztelettel maradok, Alsó-Regmetz, 15. August 1787.
Fő Tisztelendő Superintendens Urnak
alázatos szolgája