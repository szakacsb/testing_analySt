Élek a’ szabadsággal, mellyre feloldozál, ’s számkivetek minden üres hangú titulatúrát, melly csak a’ hiúságnak hízelkedik, ’s a’ szívet hidegen hagyja. Azon jótévő Isten, ki mellyeinket megszállá, a’ sympathia’ mennyei bájával kívánja öszveforrasztani lelkeinket. Te engedsz ihletének: hő szeretettel nyitod-meg karjaidat – én elragadtatva repűlök közéjök, ’s a’ hála’ forró érzelmeivel eltelve esküszöm örök tiszteletet, ’s örök hívségű barátságot Néked a’ Grátziák’ szent oltáránál.
Igen sajnálom, hogy az Erdélyi széplelkű utazók’ társaságához, vagy legalább csak látásokhoz is szerencsém nem lehetett. Wesselényi’ képe engem gyönyörrel, ’s csodálkozással tölte-el. Tisztelem a’ dicső ifjat, ’s ohajtom, hogy koszorús Nagyjaink’ körében isteni fénnyel ragyogjon. A’ Te’ rajzolatod olly remek, mellyet eléggé csodálni nem győzök. Azonban e’ verset: Ajkad’ ’s arczádat tavaszod’ szép hajnala festi, jó lenne így megváltoztatnod: Arczaidat, ’s ajakid’ tavaszod’ szép hajnala festi: mert így a’ vers még könnyebb gördűletet nyerne az új cæsura által, ’s az a kétszer eggymás után nem hangzanék; külömben is szebb szó az arcz, mint az arcza, ’s minthogy nem profílt festesz, (így szóllván a’ negyedik versben, mellyben az első ’s szükségtelen: Láng csap-ki komoly szemeidből,) az arczot is a’ többes számba kell tenni. Az utólsó vers koronája a’ többinek, mert legtöbb lélekkel bír, én pedig így gondolkozom:

A’ Költő lelket, ’s a’ Festő életet adjon
Mívének, ha becset szerzeni annak ohajt.

A’ negyedik igen gyönyörű Antithesisszel bíró vers’ gépelyezetével sem vagyok egészen megelégedve. A’ Hexameter sokat veszt zengzete’ bájából, ’s folyamatja’ könnyűségéből, ha négy syllabájú szóval rekesztetik-be. Nekem is voltak néhány illyetén verseim, de azokat Kazinczy’ barátságos intésére mind megváltoztattam.
Ítéleteddel verseim felől igen meg vagyok elégedve, ’s csak ez eggyben ellenkezem veled, hogy Te némelly szokatlan, de helyes magyar szókat csekély ok mellett kárhoztatsz, ’s én azokat igen is kedvellem. A’ leh szebb szó, mint a’ lehellet, ’s jó szó is mint a’ kedv, kegy ’s a’ t. mellyekkel Analogiát tart. Azt tartom a’ Spiritust inkább lehetne leh-nek, mint szellem-nek nevezni. Ajangok székely szó, ’s ezt jelenti: kételkedem (Lássd Pár[iz] Pápay’ Magyar-deák Szótárát a’ 4dik lapon) Hív helyett mindenkor hű-t kell mondanunk a’ monotoniának kikerűlése végett, valahányszor a’ szívhez tétetik. Könyű külömbözik a’ könnyűtől, úgy szinte a’ hő is a’ hévtől. E’ szóban kétljed, valamint ebben is ajánlja, a’ j az l-lel öszve olvad, ’s így mondatik-ki kétlyed, ajánlya. Azt tartom jobb is lenne ezen szókat így írni, a’ nélkűl hogy egészen az Yistákhoz hajlanánk. Én sem a’ Puristákhoz, sem a’ Neologokhoz magamat szorosan csatolni nem akarom, hanem a’ közép útat valasztom. Ha Te intéseddel ide czéloztal fogadd-el forró köszönetemet. – Közlök ismég Veled nehány Darabokat, olvassd-el hideg vizsgállattal azokat, ’s add-ki minden kíméllet nélkűl egyenes ítéletedet.
Erdő-Tartsa Nógrád V[árme]gyében fekszik éppen azon helyen, holott ezen V[árme]gyének határa Pest, ’s Heves V[árme]gyék’ határaival öszvefut. Az Atyám László Királyi Tanácsnok, az Anyám Szlavniczai Sándor Chrisz[ti]na.
Élj szerencsésen nagy tekintetű Barátom! ’s szeress olly forrón engem, a’ millyen lángolva én tégedet szeretlek, tisztellek.
Vagyok, és maradok