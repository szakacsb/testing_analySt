Tizedik Octobris hozzam botsatot kegyes levelét kedves Aszszonyom Anyámnak, mai napon vettem. alazatossan tsokolom kegyes kezeit kedves Aszszonyom Anyámnak, leveleben tett szives kivansagaiért, adja az Ur Isten hogy legyek alkalmatos vóltakepen és elegendökepen valo meg halálasára.
Még itt az mi dolgunknak vege nintsen minden valakivel beszellek az legg nagyobb biztatasokat teszen, de én meg sem hiszem hogy semmi legyen belüle, mivel az mitűl én feltem, és az mitül az Meltosagos Fö Cancellarius is tartott, mert ö Excellentiaját valojaban Patronusomnak tarthatom, az Instantiat Felseges Aszszonyunk nem elegedvén meg az Cancellarius Jó opiniojaval az Cancellariara küldötte mivel pedig az Cancellaria tavaly sem adott jo opiniot, ugy tartom most sem fog adni.
En harom arkusra sem tudnám le irni, az ezen dolgokban valo sok allapotot, menyi bajjal menyi faradtságal, tudtam az leg kissebb dolgoknak is vegire járni. De mind ezeket, tsak szoval valo el beszellesre hagyom.
Ma Fenséges. Albert Hertzegnél voltam, ki is ha Testvere lettem vólna is, nagyobb örömel es szívessegel nem latott vólna. Ezen tudva levö dolog is elö hozodott, és abban majd fel oraig az legg nagyobb okossagal és kegyessegel beszellett, és meg parantsolta hogy addig el ne menyek mig ö Felsegehez még nem megyek.
Ha Bártzai András Uram az Bánrevi dologban valo irást fel küldőtte vólna az iránt ma szolhattam volna.
Ma az Fenséges. Albert Hertzegné keze tsokolásara megyünk ki Schőnbrunban.
Tegnap az egész Felseges Udvar, még Felseges Aszszonyúnk is jelen volt az Olasz Operaban.
Ujsagúl irhatom, hogy Böjti Uram Assessor lett az Kiralyi Tablan Szepesi Laszlo Uram pedig egész haza nepevel Baro.
Az Maglodi szölömben 40. ako bort sem remenylettem az rosz dolgozasa veget.
Az jövö Postan talam bizonyossabbat irhatni fogok mikor lehető le indulasunk felöl. Ezzel kedves Felesegem kedves Aszszonyom Anyamnak úgy vélem együtt kedves Uram Atyámnak kezeit alazatossan tsokolya, én pedig tapasztalt kegyes Anyai gratziajaban ajanlott maradok,