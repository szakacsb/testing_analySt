A’ Felséges Helytartó Magyar Királyi Tanátsnak sub No 292. ide zártt parantsolatjához képest nékem Tekintetes Borsod Vármegye Szolgabirájával annak meg vizsgálására kelletik mennem, ha Zsértzen hozattathatik e’ bé közös Nemzeti Iskola, vagy nem? az az, vagynak e’ mind a’ két Felekezeten elegendő számuak a’ Lakosok, melly esetre a’ Protestánsoknak, valamint a’ Catholikusoknak is, Tanítójoknak el-tartások felől kell gondoskodni; sőt tőllem az kívántatik, hogy őket a’ közös Oskoláknak ott lejendő fel állítására vezessem.
Kegyelmes Uram! Zsértz Excellentiádnak a’ jószágai közzül való. Excellentiád eránt való tiszteletem azt hozza magával hogy híre ’s engedelme nélkűl illy tekintetű dologhoz ne fogjak, ha bár ez ezen úttal tsak az egy Investigatión állapodik is meg. Alázatosan jelentem tehát ezt előre, minekelőtte oda ki-mennék, ’s kérem Excellentiádat, hogy ezt hív tiszteletem ’s egyenességem jeléül venni méltóztasson.
A’ Méltóságos Gróff Török Lajos Úr sub No 263. ide rekesztett Levele Maklár eránt már többet kíván. Az abban említett parantsolat a’ Protestánsoknak, a’ hol elégségesek ugyan egy Tanító el-tartására, de a’ hol ennekelőtte Oskolájok nem vólt, ’s tsak privatum religionis exercitiummal bírnak, közös Oskolát enged. Hogy az acclusumokat Excellentiádnak által nem nyujtom az az oka, mert a’ Gróffnak vissza-adtam, erga restitutionem lévén a’ levél mellett.
Illyen éppen a Hejtzei eset, mellyről most azt mondhatom, hogy lelkem esméretiben itéllem helytelennek a’ Protestans Tanító oda lejendő bé-hozását, minthogy a’ Nép, a’ melly ezt fizetni fogná, az el-tartására elégtelen; ’s következés képpen ha tsak az Investigatiókor (mellyet az Excellentiád előtt való udvarlásig halasztottam) egyébbképpen nem leszek me-győződve, kötelességnek fogom tartani meg-gátlását.
A’ Zsértzi excursiom tehát tsak alázatos bé-jelentést kívánt tőllem; a’ Maklári pedig kénszerít kérni Excellentiádat, hogy (ha Oskolájok nintsen a’ Protestánsoknak) ennek való hellyet ki-mutattatni méltóztasson, valamint ezt, és a’ Catholicus Tanítónak dotatióját Héjtze eránt is alázatosan kérem.
Ajánlom magamat hatalmas kegyelmeibe Excellentiádnak, ’s a’ leg-mélyebb tisztelettel maradok
Excellentiádnak leg-alázatosabb szolgálja