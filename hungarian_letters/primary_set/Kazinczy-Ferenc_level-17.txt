A’ Szinai Zsidó Oskolának dotatiója sürgettetvén, hogy öszve-tsoportozott egyébb foglalatosságimnak hátra maradása nélkűl ezenn is keresztül eshessek, kéntelenítetem a’ Tekintetes Nemes Vármegyét alázatosan kérni, hogy pro 4a Septembris a’ Szinai Rabbinust, Ujvárról Josefet, Enyitzkéről Itziket, Nagy Idáról Salamont, Kenyhetzről pedig Herselt ide Kassára olly parantsolattal bé-hívni méltóztasson, hogy itt vélem a’ fent-említett dologban bizonyos kötésre lépni el-ne múlassák. – A’ ki tartozó tisztelettel maradok. Kassán 29. Augustus 1787.
A’ Tekéntetes Nemes Vármegyének
alázatos szólgája