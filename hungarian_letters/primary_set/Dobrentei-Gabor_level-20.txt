Gróf Teleki Josef Fő Ispán Ur ’s Előlülőnknek Szirákon Aug. 26-án költ ’s hozzám tegnap érkezett rendeléséhez képest barátságos hivatalossággal kérem ... hogy azon, tudománya osztályához tartozó magyar könyvek czimeit, mellyek összeirása iránt a’ felhivást innen Jul. 9-én inditottam el, minél elébb, postán is, kezemhez juttatni méltóztassék. Fel vannak azok jegyezve eddig nyilván, mivel a’ nagy gyűlésre különben is már azokkal jött volna; melly elhalasztatván, a’ helyett, hogy a’ tagok osztanák fel könyveiket magok között, e’ kiosztást, ha elébb érkeznek be a’ könyvczimsorok, mintsem héti ülést tartani már lehetne, a’ M. Gróf Előlülő Ur intézi el. Azt akarja e’ gondos buzgósága elérni, hogy ámbár az idő véletlen sanyarkodása továbbra nyujtá szépen kezdett egybefűződésünknek még szorosb összeállását: az erkölcsi ’s hazafiui kapocs az alatt is czélunkhoz huzódással tartóztassa a’ szétereszkedést, ’s a’ munkába vett szótári dolgozást minden tag sora kezéhez vétele után elésegitvén otthonában, a’ nagy gyülés nem tarthatása legalább ezen hézagot ne ejthessen.