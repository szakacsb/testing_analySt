
Reménység és félelem között nyújtom itt bé Nagyságodnak eggy próbámat, mellyre ezekbenn a’ napokbann Prof. Szabó Uram eggy nyomorúltt Munkának közlésével adott alkalmatosságot; – mert én egyedül Nagyságodnak az ítélletitől függesztem-fel belső érdemét ennek a’ darabnak is. Nem személlyét, hanem munkáját utállom ennek a’ szerentsétlen tsillagzatok alatt született Poétának, ’s ugyan azért kedvezek Nevének; ’s tsak a’ szükség vitt rá hogy Kónyit és Zechentert említtsem. Az elsőbb leg-inkább a’ Marmontel meséiért, az utóbb a’ Horátziusokért érdemli meg a’ Satyra korbattsát; a’ Landerer által quartal szerint nyomtattatni szokott darabokat pedig a’ következő sor hellyett kellett elő-hoznom:
Suffena omnia colligam venena.
Ezt Landerer meg-érdemli, mert minden választás nélkül ád-ki mindent, ’s a’ Haza-szeretetivel fedezgeti a’ pénz után való ásítozását.
Engemet erre a’ probára (az az, hogy visgálnám meg, mit lehetne magamtól idővel várnom ha versek’ írására adnám magamat) Prof. Szabó Uram vett, ’s igen örűlt első próbámnak. Talám erántam való baráttsága, talám a’ további lépésekre való bíztatás az, a’ mi javállását nyerte-meg. – Óhajtom hallani Nagyságodnak ítélletét, a’ szerint a’ mint azt eggy Kezdő óhajthatja, az az hibáinak ’s fogyatkozásinak elő-mutatásával. Hasonló végből zárom ide eggy még tsak most kezdett Jambusomnak az elejét, mellybe a’ Superstitiót és Irreligiót szándékozom eleven színnyeivel le-festeni. A’ Nagyságod Crisisei nékem kalaúzommá lesznek, ha folytatni fogom munkámat.
Ki is tapasztaltt grátziáiba ajánlva maradok örökös tisztelettel
