A’ Szepes Vármegyében fel-állott Nemzeti Iskoláknak Localis Directorai minden Relatiójokat panaszosan teszik hozzám, úgy hogy el-múlhatatlannak látom azoknak meg-visgálása végett mihelyt egyébb foglalatosságim engedéndik, oda rándúlni. A’ többieket el-hallgatván, kéntelen vagyok a’ Tekintetes Urnak a’ következendőt szükséges orvoslás végett bé jelenteni:
1ör) Az Ó-Lublai Tanitónak a’ Magistratussal kötött Contractus szerint 16. öl fája, vagy e’ hellyett 16. forintja vagyon. Bé-álván a’ tél, ez a’ magáét kívánnya; a’ Magistratus pedig (a’ mennyire értem valamelly Vallásbéli idegenség miatt) se pénzt, se fát nem ád néki; sőt újabb meg újabb módokat talál a’ belé való kötekedésre. Lehetetlen hogy el ne lankadjon a’ Tanító, ’s már folyamodott is hozzám onnan való el-vitele eránt; de a’ gyermekek elö-menetelekre nézve nékem nem magát az ő könnyítését kell néznem, ’s noha minden rendelést meg-tészek, hogy könnyebbűlést érezzen, ’s nyúgodalmasabb statióra tevődjön által, hirtelenjében egyébként nem segíthetek rajta, mintha szükségét a’ Tekintetes Urnak bé-jelentvén, azon kérem hogy a’ Magistratust a’ Contractushoz szorítani méltóztasson.
2or) Igen sok egyébb Helységekben is, de nevezetessen Felkán a’ Lakosok gyermekeket a’ nemzeti Iskoláktól el-vonnyák, új Praeceptorokat hoznak bé, ’s Deák Oskolákat állítanak-fel. Ez egyenesen ellenkezik a’ Felséges Rendelésekkel. Én még semmi panaszt nem értettem a’ Normalis Tanitók ellen, de nyilvánságos jeleit láttam hogy ez a’ Protestánsoknak diffidentiájokból, – de mind eddig ok nélkűl való diffidentiájokból, származik. Ha leg-kissebben meg-sértettek Vallások’ szabadságaiban, miért nem adják-elő, hogy nékiek példás elég-tételt szólgáltassak? Meg-vallom, én erösődni kezdek abban az opinioban hogy mind ezt a’ tudatlan Vakság ’s ostoba zelus tselekszi; mert nevezetesen* Felkán a’ Tanító (Anton Rochelt) Lutheranus vólt, ’s ez talán még most is tanítana, ha hallgatóji volnának. El múlhatatlanúl szükség lesz ide is el-rándúlnom, de addig míg oda ki-mehetek, alázatosan kérem a’ Tekintetes Úrat, hogy ViceIspányi auctoritása szerint az említett Felkai Lakosokat gyermekeknek a’ Deák oskolába való kűldetésektől tiltsa el; ’s annak Tanítóját, valamint a’ Cántort is, a’ ki, a’ mint értem, a’ kisebb gyermekeket az olvasásra ’s betű esmérésre tanítja, hogy magokat a’ Felséges Parantsolatokhoz szabják, keményebb bűntetéssel való fenyegetéssel is intse-meg; a’ Normalis Tanítót pedig az előbbeni activitásába bé tenni ’s manuteneálni méltóztasson. En ha személy szerint ki fogok is menni, tsak ugyan a’ Vármegye auctoritására szorúlok, tudom: ’s annál nagyobb bízodalommal kérem azt tehát előre is a’ Tekintetes Urtól.
Hogy ha a’ Felkaiak Lutheranus Tanítót kévánnának, azt nem tsak nem ellenzem, hanem kénnyekre hagyom hogy a’ Normalis Methodranak[!] meg-tanúlására valamelly alkalmárja[!], vagy subjectumot ide küldjenek.
Egyebbarant egész tisztelettel maradok
