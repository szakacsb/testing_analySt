Homonnai és Nagy-Mihályi Nationalis Oskoláim Tanítóinak panaszokból értem, hogy fizetéseket, mellyet a’ Hellység Lakosaitól a’ Felséges Helytartó Királyi Magyar Tanáts által is hellybenn hagyott Contractusok ereje mellett kívánhatnak, bé nem vehetik. Folyamodom tehát ebben a’ Tekintetes Ur segedelméhez, alázatosan kérvén, hogy az ő általok bé-nyújtandó Specificatioban ki-tett summát a’ Processualis Szolga Biró Urak által bé-szedetni méltóztasson.
Ezenn kívűl minthogy a’ Varannón támadott gyúladás által az Oskola is meg-emésztődött; Pazditson ellenben az Oskolai épület olly szűk és ollyan alkalmatlan, hogy azt tovább meg-szenyvedni nem lehet, ’s ezen okból már új Oskolának építése felöl az ott lévő Patronatus gondoskodik is: Processualis Szolga Bíró Uraknak azt a’ parantsolatot kérem adni, hogy az említett két Helység, minél elébb lehet uj Oskola építéséhez fogjon; – melly ha hamar meg nem lehetne, Varannó ugyan eggy alkalmatos paraszt szobát tartozik, tsak interimaliter is, a’ tanúlásra ki-mutatni, hogy a’ gyerekek az Oskolába járást abba ne hagyják; – Pazdits pedig ez idén ugyan még a’ mostaniba el-járhat, de a’ télen a’ materialékat össze-vetett erővel meg-hordani annyival inkább kőteles, minthogy a’ Patronatus a készpénzbéli kőltséget az ő terheltetések nélkűl tészi rá; ’s az illyen esetre a’ Manualis és Currulis munkát az 1780-ban 18a Decembris sub No 6204. költt Királyi Normativum Parantsolat magoktól a’ Helység lakosaitól kivánnya.
Tartozó igaz tisztelettel maradok
A’ tekintetes Urnak alázatos szólgája