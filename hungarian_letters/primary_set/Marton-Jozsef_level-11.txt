Ha ezen örömérzésnek tsak néműnemű jeleit adhatná is levelem, mellyet a’ Tekintetes Úr’ ezen órában hozzám érkezett igen kedves levele szívemben gerjesztett, tökélletes bizonysága lenne annak, hogy én a’ Tekintetes Úrtól több levelet ennél, mellyet December utolsó napján hozzám útasítani méltóztatott, nem vehettem; külömben lehetetlen lett vólna azt nekem feleletlenül hagyni. A’ Hazám eránt való szeretet a’ legterhesebb munkának önként való hordozására is rávehetett, és az unalommal szorossan egységbeköttetett fáradozást is édessé tette előttem: mi volna hát az, a’ mit szerető Barátimért véghez nem vinnék; a’ kiket Hazám után legjobban szeretek. – – De hát, mit nem tselekedne abban az édes örömmel meglepő órában, a’ baráttságban tökélletes gyönyörködést találó szív, a’ mellyben bizonyossá tetetik a’ felől, hogy őtet az, a’ kit ő régtől fogva szíves örömmel tisztel, ’s lélekből szeret, – barátjának fogadja. – Fogadja* el Nagy Érdemű Hazafi ’s Kedves Barátom, ezen személyem eránt viseltető bizodalmaért háláadó szíves köszöneteimet, ’s győződjön meg a’ felől hogy én tökélletes szívvel igyekszem azt megérdemleni. A’ most rám bízott Commissiókban pontig eljárok; ’s mindenkor gyönyörködve fogok akár minémű dolgaiban Nagy Érdemű Barátom az Urnak foglalatoskodni. – Most az idő megköti kezemet; félek hogy ezen levelem is itt ne maradjon a’ postaról. Francon levelet soha sem bátorságos kivált nekem küldeni. Továbba van itt egy M– Jósef nevü Expaulinus ehez sok leveleim tévedtek már; Ugyan azért a’ ház számja és a’ Leopoldstadt szükséges bélyege az én leveleimnek. Éppen a múlt Postanap küldöttem le, pro revisione, az ide zárt képét Mgs Rhédey Lajos Urnak. Még ennek igen sok hijja; nints fala etc. hanem a’ kép jó e? – az originalhoz képest; erre szeretnék Nagy Érdemű Barátom az Úrtól egy két jegyzést nyerni. Kétszer metszette már ki Czetter. Az első metszésben nem találta jól; de az is igazítható. – Azzal az örvendező szívvel, mellyel veszedelmes nyavalyájából való szerentsés meggyogyúlását olvasom a’ Nagy Érdemű* Kedves Barátom az Úrnak; kívánom hogy a’ mi Hazánkat kedvellő Jó Isten tartsa meg állandó egésségben sok esztendőkig Hazánk javára; ki magamat szíves indúlatiba ajánlván vagyok míg élek
