Hozzá akarván fogni a’ Geszner Idylliuminak Magyarúl való ki-botsátásához, mellyet az el múlt szüret előtt Nagyságodnak revisio végett bátorkodtam által kűldeni, alázatosan kérem Nagyságodat,* hogy azt valamelly ide jövő bizonyos alkalmatosság által kezemhez juttatni méltóztasson. Bíztatom véle magamat hogy igyekezetem felől való ítélletét Nagyságodnak, és a’ meg-váltóztatandó hellyek meg-jegyzéseit meg-fogom akkor érteni. Mellyet midőn nem tsak kérek, hanem reménylek is, kegyességébe ajánlva igaz tisztelettel maradok