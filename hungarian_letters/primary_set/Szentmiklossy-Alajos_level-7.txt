Hunyady László már kész, de még egyengetést, ’s öszveillesztést kíván. Az több characterek, ’s situatiok’ idealis* festése, áltlehelve az akkori [időknek]* szellemétől. A’ játék’ hőse élteti az egészet, ’s az úgy adatik elő, mint egy sebes tüzű ifjú, kinek nemes érzésű szíve csak a’ hazáért, a’ dicsőségért, és a’ szerelemért lángol. Hunyady László históriai tekintetben nem nagy, és így kénytelen valék őtet erkölcsiképen nagynak festeni, hogy az interessét emeljem, ’s a’ szíveket könnyebben lehessen szánakodásra indítanom. A’ Király egy olvadékony […]* ki olly formát vesz magára a’ millyenbe öntetik, a’ természettől kegyes, ’s szelíd érzésű. Gara egy alattomos finom fogású Udvarnok, irígy ’s nagyravágyó. Mária egy nemes lelkű, ’s lágyszívű leányka, kit (Hermán szerint): „az epedésnek* ’s lankadtságnak azon bája, melly egész alakján elomlik, még sokkal ingerlőbbé* teszen. – Szép még fájdalmában is. Egy kesergő angyal képe az elvesztett paradicsomok felett.” Ágnes egy szerelmes álmodozó, gyarló inkább, […]* kire* egyenesen reá illik, a’ mit Shakespear Hamlettel mondat: Gyengeség a’ te neved asszony! Vitéz, egy szent érzésű férjfiú, kinek felvilágosodott lelke mindenkor a’ dicsősség’,* ’s nagyság’ képeivel foglalatoskodik, ’s szíve csak a’ hazáért és a’ keresztért ver, a’ Hunyady Ház’ legbuzgóbb barátja. Hermán, kit feljeb említék, [… …]* egy alattomos, írígy, más kárán örűlő, ravasz Udvarnok. Ellenképe H. Lászlónak erkölcsi tekintetben. Arnold, ennek segédtársa. A’ többi személyek kevés figyelmet érdemlenek. Mit tart kedves Uram Bátyám ezen characterek felől? Szokott egyenességgel teendő észrevételeit várom. A’ Historiához nem ragaszkodtam olly szorosan, hogy attól eltérni ne mertem volna, midőn az által tárgyamat megszépíthetem. Ezt Schiller sem ellenzi. (Kleinere Prosaische Schriften. Dritter Theil. Egmont Recensiójában). Berekesztésűl [… zárom a’ mint]* Hermán, ’s [Arnold … … ellenségeiknek …]* mondanak: „A’ szabadság’ szelleme mellyre mindnyájan a’ dühödésig megszállva vannak egészen alkalmatlanokká teszi őket az udvari kényes életre. Büszkék, komolyak, hajthatatlanok ’s nyíltságok ollykor a’ megbántásig terjeszkedik társalkodni szeretnek ugyan, de az öröm csak úgy kedves előttök, ha azt a’ keserűség’ poharából hajtják fel. Legnagyobb szentségöket az erőben helyheztetik ’s készek a’ legeszesebb ifjat is megvetésre kárhoztatni, ha karjai alkalmatosabbak a’ […]ésre,* mint a’ vagdalkozásra. [… …]* gondolkodnak. [… … …]* A […]* lenni kívánok.” – […]lenség,* melly dagály [… …]* […]ből!* Komoly, vidámtalan arczok* örök búködben borong, ’s tömött borzas bajúsz árnyékolta véres ajkaiban […]* mintha mellyök kilobbanni akaró dühe lihegzének ’s […]*
Éljen szerencsésen kedves [Barátom Uram. Ajánlom magamat kipróbált állhatatos tisztelettel