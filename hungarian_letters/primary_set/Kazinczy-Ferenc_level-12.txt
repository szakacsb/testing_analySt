
A’ rendes úton kezemhez érkezett azon esedezések a Maklári Reformatus Lakosoknak, mellyet az idén Februariusnak 15dik napján ő Excellentiájának ezen Megye Királyi Commissáriusának különös Oskola-helly ki mutatása végett bé-nyújtottanak. Mellyre, minthogy ennek a’ dolognak el-intézése hívatalom tárgyaihoz tartozik, az említett Felekezetnek a’ Tekintetes Nemes Vármegye útján következendő út mutatást tartozom adni.
A’ falusi oskolák dolgában ki-eresztett Parantsolatok, nevezetesen az, a’ melly az elő adandó esetekre a’ Felséges Királyi Helytartó Tanátstól sub 4a Octobris 1785[.] No 28427. sinór mértékűl adodott ki, az ollyan helyeken, a’ hol a’ Protestánsok tsak privatum religionis exercitiummal bírnak Vallásokonn lévő Tanítót enged ugyan nekik, de úgy, hogy az ne különös, hanem a’ Catholicával öszve kaptsoltt Oskolákban taníttson.
Melly Királyi végezéstől valaminthogy a’ Felsőbb Helyek eddig is semmi ellene tett bé-mutatások mellett el nem állottak: úgy nem reménylhetik az említett esedezők is hogy kívánságok bé-tellyesedését az elő hordott okok mellett láthassák; annyival inkább minthogy a’ számos példa mutattya, hogy az illyen öszve kaptsoltt Oskolákban is a’ Vallás mind két részről tökéllletes szabadsággal tanítathatik; mellyben különösen a’ szolgál bátorságokra, hogy az eggyik tanítót a’ Felséges Rendelések szerint, felekezetekből választhattyák.
E’ szerint bátorkodom kérni a’ Tekintetes Nemes Vármegyét hogy őket az ide rekesztett Felséges Parantsolatnak értelméhez képest meg-tanítani, egyszersmind pedig arra ösztönöszni méltoztasson, hogy engemet ugyan tsak a’ Tekintetes Nemes Vármegye útján túdóssíttsanak ha az illyes Tanítoról (akinek a’ Normális Methodust és a’ Német nyelvet tudni kell) magok akarnak é rendelést tenni, vagy az arról való gondoskodást reám bízzák? hogy e’ szerint az Oskola Septembernek első Napján kezdetét láthassa.
Egyéb aránt tartozó tisztelettel maradok Kassán 10. Maji 1787.
A’ Tekintetes Nemes Vármegyének
alázatos szolgája